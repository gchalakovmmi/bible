<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>2. От Марка свето Евангелие</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-2">bg-patriarshia.bg</a>
				<div class="domain-border"></div>
				<h1 class="reader-title">2. От Марка свето Евангелие</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;62–79&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">62–79 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a> <a href="#6">6</a> <a href="#7">7</a> <a href="#8">8</a> <a href="#9">9</a> <a href="#10">10</a> <a href="#11">11</a> <a href="#12">12</a> <a href="#13">13</a> <a href="#14">14</a> <a href="#15">15</a> <a href="#16">16</a></p>
							<p><strong><a name="1"></a>ГЛАВА 1.</strong></p>
							<audio controls><source src="/new/audio/b2/c1.mp3" type="audio/mpeg">Your browser does not support the audio element.</audio>
							<p>1. Начало на Евангелието на Иисуса Христа, Сина Божий,</p>
							<p>2. както е писано у пророците: "ето. Аз изпращам пред лицето Ти Моя Ангел, който ще приготви Твоя път пред Тебе."</p>
							<p>3. "Гласът на викащия в пустинята говори: пригответе пътя на Господа, прави правете пътеките Му."</p>
							<p>4. Йоан кръщаваше в пустинята и проповядваше покайно кръщение за опрощаване грехове.</p>
							<p>5. И излизаха при него цялата Иудейска страна и иерусалимци, и всички се кръщаваха от него в река Йордан, като изповядваха греховете си.</p>
							<p>6. А Йоан носеше дреха от камилска вълна, и кожен пояс на кръста си, и ядеше акриди и див мед.</p>
							<p>7. И проповядваше, думайки: след мене иде по-силният от мене, на Когото не съм достоен да се наведа и развържа ремъка на обущата Му;</p>
							<p>8. аз ви кръстих с вода, а Той ще ви кръсти с Дух Светий.</p>
							<p>9. И в ония дни дойде Иисус от Назарет Галилейски и се кръсти от Йоана в Йордан.</p>
							<p>10. И когато излизаше от водата, веднага видя да се разтварят небесата, и Духът като гълъб да слиза върху Него.</p>
							<p>11. И глас биде от небесата: Ти си Моят Син възлюблен, в Когото е Моето благоволение.</p>
							<p>12. Веднага след това Духът Го извежда в пустинята.</p>
							<p>13. И Той беше там, в пустинята, четирийсет дни, изкушавай от сатаната; беше със зверовете; и Ангелите Му служеха.</p>
							<p>14. А след като бе предаден Йоан, Иисус дойде в Галилея и, проповядвайки благовестието за царството Божие,</p>
							<p>15. казваше: времето се изпълни, и наближи царството Божие; покайте се и вярвайте в Евангелието.</p>
							<p>16. А като вървеше покрай Галилейско море, видя Симона и брата му Андрея да хвърлят мрежа в морето, понеже бяха рибари.</p>
							<p>17. И рече им Иисус: вървете след Мене, и Аз ще ви направя да бъдете ловци на човеци.</p>
							<p>18. И те веднага оставиха мрежите си и тръгнаха след Него.</p>
							<p>19. И като отмина малко. Той видя Накова Зеведеев и брата му Йоана, също в кораб, да кърпят мрежите си;</p>
							<p>20. и тозчас ги повика. И те оставиха баща си Зеведея в кораба с надничарите и тръгнаха след Него.</p>
							<p>21. След това дохождат в Капернаум; и наскоро в събота Той влезе в синагогата и поучаваше.</p>
							<p>22. И чудеха се на учението Му, понеже Той ги поучаваше като такъв, който има власт, а не като книжниците.</p>
							<p>23. Имаше в синагогата им човек с нечист дух, който извика и каза:</p>
							<p>24. о, какво имаш Ти с нас, Иисусе Назареецо! Дошъл си да ни погубиш ли? Зная Те, кой си Ти, Светия Божий.</p>
							<p>25. Но Иисус му запрети, като рече: млъкни и излез из него!</p>
							<p>26. Тогава нечистият дух, като го отърси и изкрещя с висок глас, излезе из него.</p>
							<p>27. И всички изтръпнаха от ужас, тъй че един други се питаха и казваха: що е това? Какво е това ново учение, та и на нечисти духове Той властно заповядва, и те Му се покоряват?</p>
							<p>28. И веднага се пръсна слух за Него по цялата околност Галилейска.</p>
							<p>29. И щом излязоха от синагогата, дойдоха с Накова и Йоана в къщата на Симона и Андрея.</p>
							<p>30. А тъщата Симонова лежеше от огница; и начаса Му казват за нея.</p>
							<p>31. Като се приближи, Той я хвана за ръка и я повдигна; и огницата веднага я остави, и тя им прислужваше.</p>
							<p>32. А привечер по заник-слънце, довеждаха при Него всички болни и хванати от бяс.</p>
							<p>33. И целият град се бе събрал пред вратата.</p>
							<p>34. И Той изцери мнозина, които стра даха от разни болести; изгони много бесове, и не оставяше бесовете да казват, че знаят, какво Той е Христос.</p>
							<p>35. А сутринта, като стана в тъмни зори, излезе и се отдалечи в самотно място, в там се молеше.</p>
							<p>36. Симон и ония, които бяха с Него, притьрчаха подире Му;</p>
							<p>37. и като Го намериха, казаха Му: всички Те търсят.</p>
							<p>38. Той им каза: да идем в близките села и градове, та и там да проповядвам, защото затова съм излязъл.</p>
							<p>39. И проповядваше в синагогите им по Цяла Галилея и изгонваше бесовете.</p>
							<p>40. Дохожда при Него един прокажен и, молейки Го, пада пред Него на колене и Му казва: ако искаш, можеш ме очисти.</p>
							<p>41. А Иисус, като се смили, протегна ръка, докосна се до него и му рече: искам, очисти се!</p>
							<p>42. След тия Негови думи проказата веднага се махна от него, и той стана чист.</p>
							<p>43. И като го изгледа строго, Иисусначаса го отпрати,</p>
							<p>44. и му рече: гледай, никому нищо не обаждай, а иди, покажи се на свещеника, и принеси за очистянето си, каквото е заповядал Мойсей, тям за свидетелство.</p>
							<p>45. А той, като излезе, захвана да разказва много и да разглася за станалото, тъй че Иисус не можеше вече да влезе явно в града, а се намираше навън, в самотни места. И дохождаха при Него отвсякъде.</p>
							<p><strong><a name="2"></a>ГЛАВА 2.</strong></p>
							<audio controls><source src="/new/audio/b2/c2.mp3" type="audio/mpeg">Your browser does not support the audio element.</audio>
							<p>1. След няколко дни Той пак влезе в Капернаум; и се разчу, че е в една къща.</p>
							<p>2. Тозчас се събраха мнозина, тъй че и пред вратата не можеха да се поберат; и Той им проповядваше словото.</p>
							<p>3. И дойдоха при Него с един разслабен, когото носеха четворица.</p>
							<p>4. и като не можеха да се приближат до Него поради навалицата, разкриха и пробиха покрива на къщата, дето се намираше Той, и спуснаха одъра, на който лежеше разслабеният.</p>
							<p>5. Като видя вярата им, Иисус каза на разслабения: чедо, прощават ти се греховете.</p>
							<p>6. Там седяха някои от книжниците и размишляваха в сърцата си:</p>
							<p>7. какво тъй богохулствува Тоя? Кой може да прощава грехове, освен един Бог?</p>
							<p>8. Иисус, веднага като узна с духа Си, че размишляват тъй в себе си, рече им: що размишлявате това в сърцата си?</p>
							<p>9. Кое е по-лесно да кажа на разслабения: прощават ти се греховете ли, или да кажа: стани, вземи си одъра и ходи?</p>
							<p>10. Но за да знаете, че Син Човеческий има власт на земята да прощава грехове (казва на разслабения):</p>
							<p>11. тебе казвам: стани, вземи си одъра и върви у дома си.</p>
							<p>12. Той веднага стана и, като взе одъра си, излезе пред всички, тъй че всички се чудеха и славеха Бога, като казваха: никога такова нещо не сме виждали.</p>
							<p>13. И излезе Иисус пак край морето; и всичкият народ дохождаше при Него, и Той ги поучаваше.</p>
							<p>14. Като вървеше, видя Левия Алфеев, който седеше на митницата, и му казва: върви след Мене. Той стана и тръгна след Него.</p>
							<p>15. И когато Иисус седеше на трапеза в къщата му, заедно с Него седяха и учениците Му и много митари и грешници; защото те бяха много и вървяха подире Му.</p>
							<p>16. Книжниците и фарисеите, като видяха, че Той яде с митари и грешници, думаха на учениците Му: как тъй яде и пие Той с митари и грешници?</p>
							<p>17. Като чу това, Иисус им казва: здравите нямат нужда от лекар, а болните. Не съм дошъл да призова праведници, а грешници към покаяние.</p>
							<p>18. Учениците Иоанови и фарисейските постеха. Дохождат и Му казват: защо учениците Иоанови и фарисейските постят, а Твоите ученици не постят?</p>
							<p>19. Иисус им рече: нима могат сватбарите да постят, когато е с тях младоженецът? Докле е с тях младоженецът, те не могат да постят;</p>
							<p>20. но ще дойдат дни, когато ще им отнемат младоженеца, и тогава, през ония дни ще постят.</p>
							<p>21. Никой не кърпи вехта дреха с кръпка от небелен плат; инак, новопри шитото ще отдере от вехтото, и съдраното ще стане по-грозно.</p>
							<p>22. Никой не налива ново вино във вехти мехове; инак, новото вино ще спука меховете, и виното ще изтече, и меховете ще се изхабят; но ново вино трябва да се налива в нови мехове.</p>
							<p>23. И случи Му се да минава в събота през посевите, и учениците Му, като вървяха по пътя, късаха класове.</p>
							<p>24. А фарисеите Му рекоха: виж, защо вършат в събота това, което не е позволено?</p>
							<p>25. Той им рече: нима никога не сте чели, що стори Давид, когато имаше нужда и огладня сам и ония, които бяха с него?</p>
							<p>26. Как влезе в Божия дом при първосвещеник Авиатара и изяде хлябовете на предложението, що не биваше да яде никой, освен свещениците, па даде и на ония, които бяха с него?</p>
							<p>27. И думаше им: съботата е направена за човека, а не човек за съботата:</p>
							<p>28. тъй че Син Човеческий е господар и на съботата.</p>
							<p><strong><a name="3"></a>ГЛАВА 3.</strong></p>
							<audio controls><source src="/new/audio/b2/c3.mp3" type="audio/mpeg">Your browser does not support the audio element.</audio>
							<p>1. И влезе пак в синагогата; там имаше един човек с изсъхнала ръка.</p>
							<p>2. И Го следяха, дали не ще го изцери в събота, за да Го обвинят.</p>
							<p>3. А Той казва на човека с изсъхналата ръка: изправи се насред.</p>
							<p>4. Тям пък казва: в събота добро ли е позволено да прави човек, или зло? да спаси ли една душа, или да погуби? Но те мълчаха.</p>
							<p>5. И, като ги изгледа с гняв, нажален поради ожесточението на сърцата им, казва на човека: протегни си ръката. И протегна я, и ръката му стана здрава като другата.</p>
							<p>6. Фарисеите, като излязоха, незабавно се събраха с иродианите на съвещание против Него, как да Го погубят.</p>
							<p>7. А Иисус се отдалечи с учениците Си към морето, и след Него тръгна множество народ от Галилея, Иудея,</p>
							<p>8. Йерусалим, Идумея и изотвъд Йордан. И живеещите около Тир и Сидон, като чуха, какво Той вършеше, дойдоха при Него в голямо множество.</p>
							<p>9. И поръча на учениците Си да Го чака една ладия, поради навалицата, за да Го не притискат;</p>
							<p>10. понеже Той бе изцерил мнозина, тъй че, които имаха недъзи, наваляха върху Му, за да се докоснат до Него.</p>
							<p>11. И нечистите духове, щом Го виждаха, падаха пред Него, викаха и казваха: Ти си Син Божий!</p>
							<p>12. Но Той строго им запретяваше да разгласяват за Него.</p>
							<p>13. После се възкачи на планината и повика при Себе Си, които Сам искаше; и дойдоха при Него.</p>
							<p>14. И отреди от тях дванайсет, за да бъдат с Него и да ги разпраща да проповядват,</p>
							<p>15. и да имат власт да церят болести и да изгонват бесове;</p>
							<p>16. и отреди тия дванайсет: Симона, комуто даде име Петър;</p>
							<p>17. Иакова Зеведеева и Йоана, брат на Иакова, на които даде име Воанергес, сиреч, синове на гръма;</p>
							<p>18. Андрея, Филипа, Вартоломея, Матея, Тома, Иакова Алфеев, Тадея, Симона Кананит</p>
							<p>19. и Иуда Искариотски, който Го и предаде.</p>
							<p>20. И дохождат в една къща; и пак се събира народ, тъй че те не можеха и хляб да ядат.</p>
							<p>21. И като чуха близките Му, отидоха да Го приберат, понеже се говореше, че бил извън Себе Си.</p>
							<p>22. А дошлите от Йерусалим книжници казваха, че в Него е Веелзевул, и че изгонва бесовете със силата на бесовския княз.</p>
							<p>23. И като ги повика, говореше им с притчи: как може сатана да изгонва сатана?</p>
							<p>24. Ако някое царство се раздели на части една против друга, това царство не може устоя;</p>
							<p>25. и ако някой дом се раздели на части една против друга, тоя дом не може устоя;</p>
							<p>26. и ако сатана е въстанал против себе си и се е разделил, не може устоя; дошъл е краят му.</p>
							<p>27. Никой не може, като влезе в къщата на силния, да ограби покъщнината му, ако първом не върже силния, и тогава ограбва къщата му.</p>
							<p>28. Истина ви казвам; на човеческите синове ще се простят всички грехове и хули, с каквито биха хулили;</p>
							<p>29. но който похули Духа Светаго, за него прошка не ще има вовеки, а виновен ще е за вечно осъждане.</p>
							<p>30. Това каза Той, понеже говореха: в Него има нечист дух.</p>
							<p>31. И дойдоха майка Му и братята Му и, като стояха вън, пратиха при Него да Го викат.</p>
							<p>32. Около Него седеше народ. И Му казаха: ето, майка Ти, и братята Ти, и сестрите Ти, вън, дирят Те.</p>
							<p>33. Той им отговори и рече: коя е майка Ми, или кои са братята Ми?</p>
							<p>34. И като огледа седещите наоколо Си, каза: ето Моята майка и Моите братя;</p>
							<p>35. защото, който изпълни волята Божия, той Ми е брат, и сестра, и майка.</p>
							<p><strong><a name="4"></a>ГЛАВА 4.</strong></p>
							<audio controls><source src="/new/audio/b2/c4.mp3" type="audio/mpeg">Your browser does not support the audio element.</audio>
							<p>1. И пак захвана да поучава край морето; и понеже при Него се събра много народ. Той влезе в кораба и седеше в морето, а целият народ беше на сушата край морето.</p>
							<p>2. И поучаваше ги много с притчи, и в учението Си им говореше:</p>
							<p>3. слушайте: ето, излезе сеяч да сее;</p>
							<p>4. и случи се, когато сееше, едни зърна паднаха край пътя, и долетяха небесните птици и ги изкълваха.</p>
							<p>5. Други паднаха на каменисто място, дето нямаше много пръст, и скоро поникнаха, понеже пръстта не беше дълбока;</p>
							<p>6. а когато изгря слънце, бидоха попарени и, понеже нямаха корен, изсъхнаха.</p>
							<p>7. Други паднаха в тръни, и израснаха тръните, заглушиха семето, и то не даде плод.</p>
							<p>8. И други паднаха на добра земя и почнаха да дават плод, който поникна и порасна; и принесоха: едно трийсет, друго шейсет, а трето сто.</p>
							<p>9. И казваше им: който има уши да слуша, нека слуша!</p>
							<p>10. А когато остана насаме, окръжаващите Го заедно с дванайсетте Го попитаха за притчата.</p>
							<p>11. И казваше им: вам е дадено да узнаете тайните на царството Божие, а на ония, външните, всичко бива в притчи;</p>
							<p>12. за да гледат с очи, и да не видят; за да слушат с уши, и да не разбират; понеже те се боят, да не би някога да се обърнат, и да им се простят греховете.</p>
							<p>13. И им казва: нима не разбирате тая притча? Как тогава ще разберете всички притчи?</p>
							<p>14. Сеячът сее словото.</p>
							<p>15. Посеяното край пътя означава ония, у които се сее словото, но при които, след като го чуят, тозчас дохожда сатаната и грабва словото, посято в сърцата им.</p>
							<p>16. Също и посеяното на каменисти места означава ония, които, след като чуят словото, веднага с радост го приемат,</p>
							<p>17. ала нямат в себе си корен и са непостоянни; после, кога настане скръб или гонение заради словото, тозчас се съблазняват.</p>
							<p>18. Посеяното в тръни означава слушащите словото,</p>
							<p>19. но у които грижите на тоя век, примамливото богатство и други пожелания, като влязат в тях, заглушават словото, и то бива безплодно. I</p>
							<p>20. А посеяното на добра земя са ония, които слушат словото и приемат и принасят плод: едни трийсет, други шейсет, а други сто.</p>
							<p>21. И рече им: затова ли се донася светило, за да се тури под крина или под одър? Не затова ли, за да се тури на светилник?</p>
							<p>22. Понеже няма нищо тайно, което да не стане явно; и нищо не е станало, за да бъде скрито, но за да излезе наяве.</p>
							<p>23. Ако някой има уши да слуша, нека слуша!</p>
							<p>24. И казваше им: обърнете внимание на това, което слушате: с каквато мярка мерите, с такава ще ви се отмери и ще се прибави вам, които слушате.</p>
							<p>25. Защото, който има, нему ще се даде, а който няма, от него ще се отнеме и това, що има.</p>
							<p>26. И казваше: царството Божие прилича, както кога човек хвърли семе в земята,</p>
							<p>27. и спи, и става нощя и дене; а как пониква и расте семето, той не знае.</p>
							<p>28. Защото земята сама по себе си ражда първом злак, после клас, след туй пълно зърно в класа;</p>
							<p>29. а кога узрее плодът, незабавно изпраща сърп, защото е настанала жетва.</p>
							<p>30. И казваше: на какво да оприличим царството Божие, или с каква притча да го изобразим?</p>
							<p>31. То е като синапово зърно, което, кога се посее в земята, е най-малко от всички семена земни;</p>
							<p>32. а кога се посее, пониква и става по-голямо от всички злакове, и пуска големи клони, тъй че под сянката му могат да се подсланят птиците небесни.</p>
							<p>33. И с много такива притчи им проповядваше словото, според както можеха да слушат.</p>
							<p>34. И без притчи не им говореше, а на учениците Си разясняваше насаме всичко.</p>
							<p>35. Него ден вечерта им казва: да минем на отсрещната страна.</p>
							<p>36. И като разпуснаха народа, учениците Го взеха със себе си, както беше в кораба; имаше и други ладии с Него.</p>
							<p>37. И подигна се голяма буря; а вълните прехвърляха в кораба, тъй че той вече се пълнеше с вода.</p>
							<p>38. А Иисус беше заспал при кърмилото на възглавница. Будят Го и Му казват: Учителю, нима не Те е грижа, че загиваме?</p>
							<p>39. И като се събуди, запрети на вятъра и каза на морето: млъкни, престани! И вятърът утихна, и настана голяма тишина.</p>
							<p>40. И им рече: що сте тъй страхливи? Как нямате вяра!</p>
							<p>41. И обзе ги голям страх, и казваха помежду си: кой ли е Този, та и вятърът, и морето Му се покоряват?</p>
							<p><strong><a name="5"></a>ГЛАВА 5.</strong></p>
							<audio controls><source src="/new/audio/b2/c5.mp3" type="audio/mpeg">Your browser does not support the audio element.</audio>
							<p>1. И преминаха отвъд морето, в страната Гадаринска.</p>
							<p>2. И когато Той излезе от кораба, на часа Го срещна един излязъл от гробищата човек, хванат от нечист дух;</p>
							<p>3. той имаше живелище в гробищата, и никой не можеше да го върже даже с вериги;</p>
							<p>4. защото много пъти бе сковавай с окови и вериги, но той разкъсваше веригите, счупваше оковите, и никой не беше в сила да го укроти;</p>
							<p>5. и всякога, нощя и дене, по хълмове и гробища викаше и се удряше с камъни;</p>
							<p>6. а като видя Иисуса отдалеч, затече се и Му се поклони;</p>
							<p>7. и като извика с висок глас, каза: какво имаш Ти с мене, Иисусе, Син на Бога Всевишний? Заклевам Те в Бога, не ме мъчи!</p>
							<p>8. Защото Иисус бе му казал: излез ти, дух нечисти, от човека.</p>
							<p>9. И го попита: как ти е името? А той отговори и рече: легион ми е името, понеже ние сме много.</p>
							<p>10. И молеше го много да не ги изпъжда вън от тая страна.</p>
							<p>11. А там, край планината, пасеше голямо стадо свини.</p>
							<p>12. И всички бесове Го молеха и казваха: прати ни в свините, за да влезем в тях.</p>
							<p>13. Иисус веднага им позволи. И като излязоха нечистите духове, влязоха в свините; и сурна се стадото низ стръмнината в морето, а те бяха до две хиляди; и се издавиха в морето.</p>
							<p>14. А ония, които пасяха свините, избягаха, та разказаха в града и в околността. И жителите излязоха да видят, що се е случило.</p>
							<p>15. Дохождат при Иисуса и виждат, че оня, който беше по-рано бесен, в когото имаше легион, седи, облечен и със здрав ум; и се изплашиха.</p>
							<p>16. Ония, които бяха видели, разказваха им, как стана това с бесния и за свините.</p>
							<p>17. И наченаха да Го молят да си отиде от пределите им.</p>
							<p>18. И когато Той влезе в кораба, оня, който беше по-рано бесен, Го помоли да бъде с Него.</p>
							<p>19. Но Иисус му не позволи, а каза: иди си у дома при своите, и разкажи им, какво ти стори Господ и как те помилува.</p>
							<p>20. И отиде, и начена да разправя по Десетоградие, какво му стори Иисус. И всички се чудеха.</p>
							<p>21. Когато Иисус премина пак с кораб на отсамния бряг, при Него се събра много народ. И Той беше край морето.</p>
							<p>22. И ето, дохожда един от началниците на синагогата, на име Иаир, и като Го вижда, пада пред нозете Му</p>
							<p>23. и Го моли много, думайки: щерка ми е на умиране; дойди и възложи върху и ръце, за да оздравее, и тя ще бъде жива.</p>
							<p>24. Иисус тръгна с него. Подире Му вървеше множество народ, и Го притискаха.</p>
							<p>25. Една жена, която страдаше от кръвотечение дванайсет години,</p>
							<p>26. и много бе претеглила от много лекари, потрошила всичко, що имала, и не бе получила никаква полза, а беше й станало още по-зле,</p>
							<p>27. като чу за Иисуса, приближи се изотзад между народа, и се допря до дрехата Му;</p>
							<p>28. защото думаше си: ако се допра само до дрехите Му, ще оздравея.</p>
							<p>29. И тозчас пресекна в нея кръвотечението, и тя усети в тялото си, че е изцерена от болестта.</p>
							<p>30. А в това време Иисус, като усети в Себе Си силата, която излезе от Него, обърна се към народа и рече: кой се допря до дрехите Ми?</p>
							<p>31. Учениците Му казаха: Ти виждаш, че народът Те притиска, а питаш: кой се допря до Мене?</p>
							<p>32. Но Той гледаше наоколо, за да види оная, която извърши това.</p>
							<p>33. Жената пък в страх и трепет, като знаеше, какво стана с нея, приближи се, падна пред Него и Му каза цялата истина.</p>
							<p>34. А Той й рече: дъще, твоята вяра те спаси; иди си смиром, и бъди здрава от болестта си.</p>
							<p>35. Докато Той още говореше, дохождат от началника на синагогата и казват: дъщеря ти умря; какво още правиш труд на Учителя?</p>
							<p>36. Но Иисус, щом чу тия думи, казва началнику на синагогата: не бой се, само вярвай.</p>
							<p>37. И никому не позволи да върви след Него, освен на Петра, Иакова и Йоана, брат Иаковов.</p>
							<p>38. Дохожда в къщата на началника на синагогата и вижда смущение, и плачещи и лелекащи силно.</p>
							<p>39. И като влезе, казва им: що сте се развикали и разплакали? Детето не е умряло, а спи.</p>
							<p>40. А те Му се смееха. Но Той, като отпрати всички, взима със Себе Си бащата и майката на детето и ония, които бяха с Него, и влиза там, дето лежеше детето.</p>
							<p>41. И като хвана детето за ръка, казва му: талита куми, което означава: момиче, тебе казвам, стани!</p>
							<p>42. Момичето веднага стана и начена да ходи, понеже беше на дванайсет години. И се смаяха твърде много.</p>
							<p>43. И Той строго им заповяда, никой да не знае за това, и поръча да й дадат да яде.</p>
							<p><strong><a name="6"></a>ГЛАВА 6.</strong></p>
							<audio controls><source src="/new/audio/b2/c6.mp3" type="audio/mpeg">Your browser does not support the audio element.</audio>
							<p>1. Оттам Той излезе и дойде в отечеството Си; а учениците Му Го следваха.</p>
							<p>2. Като настана събота, Той захвана да поучава в синагогата; и мнозина, които слушаха, с учудване говореха: откъде у Него това? Каква е тая мъдрост, която Му е дадена, че се вършат такива чудеса чрез ръцете Му?</p>
							<p>3. Не е ли Той дърводелецът, Марииният син, брат на Иакова, Иосия, Иуда и Симона? И не са ли тук между нас сестрите^ Му? И падаха в съблазън поради Него.</p>
							<p>4. А Иисус им казваше: пророк не бива без почит, освен в отечеството си, между сродници и у дома си.</p>
							<p>5. И не можеше да извърши там никакво чудо; само малцина болни изцери, като възложи ръце върху им.</p>
							<p>6. И се чудеше на неверието им. И ходеше по околните села и поучаваше.</p>
							<p>7. Като повика дванайсетте, начена да ги разпраща по двама, и им даде власт над нечистите духове.</p>
							<p>8. И им заповяда, нищо да не взимат за по път, освен една тояга: ни торба, ни хляб, ни пари в пояса,</p>
							<p>9. но да се обуват в прости обуща и да не обличат две дрехи.</p>
							<p>10. И рече им: ако някъде влезете в къща, оставайте в нея, докато си .отидете оттам.</p>
							<p>11. И ако някои не ви приемат, нито ви послушат, като излизате оттам, отърсете праха от нозете си, за свидетелство срещу тях. Истина ви казвам: по-леко ще бъде на Содом и Гомора в съдния ден, отколкото на оня град.</p>
							<p>12. Те тръгнаха и проповядваха покаяние;</p>
							<p>13. изгонваха много бесове, и мнозина болни помазваха с елей, и ги изцеряваха.</p>
							<p>14. Цар Ирод чу за Иисуса (понеже името Му стана известно) и казваше: Йоан Кръстител е възкръснал от мъртвите, та затова стават чудеса чрез него.</p>
							<p>15. Други казваха: това е Илия; а други: пророк е, или като един от пророците.</p>
							<p>16. А Ирод, като чу, каза: това е Йоан, когото аз обезглавих; той е възкръснал от мъртвите.</p>
							<p>17. Защото сам Ирод бе проводил да хванат Йоана и го свърза в тъмницата, заради Иродиада, жена на брата му Филипа, понеже се бе оженил за нея.</p>
							<p>18. Защото Йоан говореше на Ирода: не ти е позволено да водиш братовата си жена.</p>
							<p>19. А Иродиада го мразеше и искаше да го убие; ала не можеше.</p>
							<p>20. Защото Ирод се страхуваше от Йоана, като знаеше, че той е мъж праведен и свет, и го пазеше; много работи вършеше от послушание към него, и с приятност го слушаше.</p>
							<p>21. И като дойде сгоден ден, когато Ирод, по случай рождения си ден, даваше гощавка на своите велможи, воеводи и на старейте галилейски,</p>
							<p>22. дъщерята Иродиадина влезе, игра и угоди на Ирода и на сътрапезниците му. Царят каза на девойката: искай от мене, каквото щеш и ще ти дам.</p>
							<p>23. И закле й се: каквото и да поискаш от мене, ще ти дам, - дори и половината си царство.</p>
							<p>24. А тя излезе и попита майка си: какво да искам? Тя отговори: главата на Йоана Кръстителя.</p>
							<p>25. И тозчас влезе бързешком при царя, поиска и рече: искам още сега да ми дадеш на блюдо главата на Йоана Кръстителя.</p>
							<p>26. Царят се натъжи, но заради клетвата и сътрапезниците си не иска да й откаже.</p>
							<p>27. И веднага, като изпрати оръженосец, царят заповяда да донесат главата му.</p>
							<p>28. А той отиде, отсече му главата в тъмницата и я донесе на блюдо, та я даде на девойката, а девойката я даде на майка си.</p>
							<p>29. Учениците му, като чуха, дойдоха и дигнаха тялото му, та го погребаха.</p>
							<p>30. И събраха се апостолите при Иисуса, та Му разказаха всичко, и какво са извършили, и на що са поучавали.</p>
							<p>31. Той им каза: дойдете сами в уединено място и си починете малко. Защото мнозина дохождаха и отхождаха, тъй че и да ядат нямаше кога.</p>
							<p>32. И отидоха с кораб в уединено място насаме.</p>
							<p>33. Народът видя, как те заминаваха, и познаха Го мнозина; и пешком се стекоха там от всички градове, изпревариха ги, и се събраха при Него.</p>
							<p>34. Иисус, като излезе, видя множество народ и се смили над тях, защото бяха като овци, които нямат пастир; и захвана да ги поучава много.</p>
							<p>35. И понеже времето бе вече много напреднало, учениците Му се приближават до Нега н казват: тук мястото е пусто, и вече е късно;</p>
							<p>36. разпусни ги, за да отидат в околните колиби и села и си купят хляб, понеже няма какво да ядат.</p>
							<p>37. Той им отговори и рече: дайте им вие да ядат. А те Му казват: нима да идем да купим за двеста динария хляб и да им дадем да ядат?</p>
							<p>38. А Той ги попита: колко хляба имате? идете и вижте. Като узнаха, казаха: пет хляба и две риби.</p>
							<p>39. Тогава им заповяда да насядат всички по зелената трева на купчини, на купчини.</p>
							<p>40. И насядаха на лехи, на лехи по сто и по петдесет.</p>
							<p>41. Той взе петте хляба и двете риби и, като погледна към небето, благослови и разчупи хлябовете, и даде на учениците Си, за да им ги наслагат; също и двете риби раздели на всички.</p>
							<p>42. И ядоха всички, и се наситиха.</p>
							<p>43. И дигнаха къшеи хляб и остатъци от рибите дванайсет пълни коша.</p>
							<p>44. А ония, които ядоха хлябовете, бяха до пет хиляди мъже.</p>
							<p>45. И веднага накара учениците Си да влязат в кораба и да минат пред Него насреща към Витсаида, докле Той разпусне народа.</p>
							<p>46. И като се отдели от тях, отиде на планината, за да се помоли.</p>
							<p>47. Привечер корабът беше сред морето, а Той самичък на сушата.</p>
							<p>48. И ги видя да се измъчват при плаването, понеже им беше противен вятърът; а около четвърта стража през нощта приближи се до тях, като ходеше по морето, и искаше да ги отмине.</p>
							<p>49. Като Го видяха да ходи по морето, те помислиха, че това е привидение, и извикаха;</p>
							<p>50. защото всички Го видяха и се смутиха. Той веднага заговори с тях и им рече: дерзайте! Аз съм, не бойте се!</p>
							<p>51. И влезе при тях в кораба; и вятърът утихна. И те извънредно се описаха и чудеха в себе си.</p>
							<p>52. Защото не бяха се вразумили от чудото с хлябовете, понеже сърцето им се беше вкаменило.</p>
							<p>53. И като преплуваха, пристигнаха в земята Генисаретска, и пристанаха на брега.</p>
							<p>54. Когато излязоха от кораба, жителите веднага, като Го познаха,</p>
							<p>55. бързо обиколиха цялата оная околност и захванаха на носилки да донасят болните там, дето чуваха, че се намира Той.</p>
							<p>56. И където и да влизаше Той, в села ли, в градове, или в колиби, навсякъде поставяха болните по тържищата и Го молеха, да се допрат поне до полата на дрехата Му; и колкото души се допираха до Него, изцеряваха се.</p>
							<p><strong><a name="7"></a>ГЛАВА 7.</strong></p>
							<audio controls><source src="/new/audio/b2/c7.mp3" type="audio/mpeg">Your browser does not support the audio element.</audio>
							<p>1. Събраха се при Него фарисеите и някои от книжниците, дошли от Йерусалим,</p>
							<p>2. и като видяха, че някои от учениците Му ядяха хляб с нечисти, сиреч, неумити ръце, укориха ги.</p>
							<p>3. Защото фарисеите и всички иудеи, придържайки се о преданието на старците, не ядат, докле си не умият ръцете до лактите;</p>
							<p>4. и като си дойдат от тържището, не ядат, докле се не умият. Има и много друго, което са приели да пазят: измиване чаши, шулци, котли и пейки.</p>
							<p>5. След това фарисеите и книжниците Го запитват: защо учениците Ти не постъпват по преданието на старците, а с неумити ръце ядат хляб?</p>
							<p>6. Той им отговори и рече: добре е пророкувал Исаия за вас, лицемерците, както е писано: "тоя народ Ме почита с устните си, а сърцето му стои далеч от Мене;</p>
							<p>7. ала напразно Ме почита, проповядвайки учения, - заповеди човечески."</p>
							<p>8. Защото вие, като оставихте Божията заповед, държите се о преданието човеческо, миете шулци, чаши и вършите много други подобни неща.</p>
							<p>9. И им рече: добре отменяте заповедта Божия, за да спазите вашето предание.</p>
							<p>10. Защото Мойсей е казал: "почитай баща си и майка си", и, "който злослови баща или майка, със смърт да се накаже".</p>
							<p>11. А вие казвате: ако някой каже на баща или на майка: корбан, сиреч, дар Богу, е онова, с което би се ти ползувал от мене, -</p>
							<p>12. такъв вие не го оставяте вече да стори нищо за баща си или за майка си,</p>
							<p>13. като престъпвате словото Божие чрез преданието си, що сте вие предали, и вършите много подобни неща.</p>
							<p>14. И като повика целия народ, думаше им: слушайте Ме всички и разбирайте:</p>
							<p>15. нищо, което влиза в човека отвън, не може го оскверни; но което излиза от него, то осквернява човека.</p>
							<p>16. Ако някой има уши да слуша, нека слуша!</p>
							<p>17. И когато Той се оттегли от народа и влезе в една къща, учениците Му Го попитаха за притчата.</p>
							<p>18. Той им рече: нима и вие сте тъй неразсъдливи? Нима не разбирате, че нищо, което влиза в човека отвън, не може го оскверни?</p>
							<p>19. Защото не в сърцето му то влиза, а в корема, и излиза навън, чрез което се очистя всяка храна.</p>
							<p>20. Още рече: което излиза от човека, то осквернява човека.</p>
							<p>21. Защото отвътре, от сърцето човешко, излизат зли помисли, прелюбодеяния, блудства, убийства,</p>
							<p>22. кражби, користолюбие (обиди,), лукавства, коварство, разпътство, лукаво око, богохулство, гордост, безумство.</p>
							<p>23. Всичко това зло отвътре излиза и осквернява човека.</p>
							<p>24. И като стана оттам, отиде в пределите Тирски и Сидонски; и като влезе в една къща, не желаеше никой да Го узнае; ала не можа да се укрие.</p>
							<p>25. Защото чу за Него една жена, чиято дъщеря беше обхваната от нечист дух, и като дойде, падна пред нозете Му;</p>
							<p>26. а тая жена беше езичница, родом сирофиникиянка; и Го молеше да изгони беса из дъщеря й.</p>
							<p>27. Но Иисус й рече: нека първом да се наситят чедата; защото не е добре да се вземе хлябът от чедата и да се хвърли на псетата.</p>
							<p>28. А тя Му отговори и рече: да, Господи, ала и псетата ядат под трапезата трохи от децата.</p>
							<p>29. И каза й: за тая дума, иди си: бесът излезе из дъщеря ти.</p>
							<p>30. И като отиде у дома си, тя намери, че бесът беше излязъл, и дъщеря й лежеше на постелката.</p>
							<p>31. Като излезе пак из пределите Тирски и Сидонски, Иисус отиде към Галилейско море през пределите на Десетоградие.</p>
							<p>32. И доведоха при Него един глух и заеклив, и Го молеха да възложи на него ръка.</p>
							<p>33. Иисус, като го отведе настрана от народа, вложи пръстите Си в ушите му и, като плюна, докосна се до езика му;</p>
							<p>34. и като погледна към небето, въздъхна и му каза: ефата, сиреч, отвори се.</p>
							<p>35. И веднага се отвори слухът му, и се развързаха връзките на езика му, и заговори чисто.</p>
							<p>36. И заповяда им, никому да не кажат. Но, колкото Той им забраняваше, толкоз повече те разгласяваха.</p>
							<p>37. И извънредно се чудеха и казваха: всичко хубаво върши: и глухите прави да чуват, и немите - да говорят.</p>
							<p><strong><a name="8"></a>ГЛАВА 8.</strong></p>
							<audio controls><source src="/new/audio/b2/c8.mp3" type="audio/mpeg">Your browser does not support the audio element.</audio>
							<p>1. В ония дни, когато се беше събрал твърде много народ и нямаше що да ядат, Иисус повика учениците Си и им рече:.</p>
							<p>2. жално Ми е за народа, че три дни вече стоят при Мене, и няма какво да ядат.</p>
							<p>3. Ако ги разпусна гладни по домовете им, ще им премалее по пътя, защото някои от тях са дошли отдалеч.</p>
							<p>4. Учениците Му отговориха: отде може човек да насити тия люде с хляб тука, в пустинята?</p>
							<p>5. И ги попита: колко хляба имате? А те отговориха: седем.</p>
							<p>6. Тогава заповяда на народа да насяда на земята; и като взе седемте хляба и възблагодари, разчупи и даде на учениците Си да наслагат; и те наслагаха пред народа.</p>
							<p>7. Имаха и малко рибки; като благослови, Той заповяда да наслагат и тях.</p>
							<p>8. И ядоха, и се наситиха; и дигнаха останали къшеи седем кошници.</p>
							<p>9. А ония, които ядоха, бяха около четири хиляди. И ги разпусна.</p>
							<p>10. И веднага влезе в кораба с учениците Си и пристигна в пределите Далманутски.</p>
							<p>11. И излязоха фарисеите и почнаха да се препират с Него и, изкушавайки Го, искаха Му личба от небето.</p>
							<p>12. А Той въздъхна дълбоко и рече: за какво тоя род иска личба? Истина ви казвам, няма да се даде личба на тоя род.</p>
							<p>13. И като ги остави, пак влезе в кораба и мина на отвъдната страна.</p>
							<p>14. При това учениците Му бяха забравили да вземат хляб и нямаха със себе си в кораба, освен един хляб.</p>
							<p>15. А Той им заповяда и рече: внимавайте, пазете се от кваса фарисейски и от кваса Иродов.</p>
							<p>16. И размишляваха помежду си, думайки: това ще да е, задето нямаме хляб.</p>
							<p>17. А Иисус, като узна, каза им: какво размишлявате, задето нямате хляб? Още ли не разбирате и не разумявате? Още ли е вкаменено сърцето ви?</p>
							<p>18. Очи имате, не виждате ли? Уши имате, не чувате ли? И не помните ли?</p>
							<p>19. Когато разчупих петте хляба за пет хиляди души, колко пълни коша къшеи дигнахте? Казват Му: дванайсет.</p>
							<p>20. А когато седемте хляба за четири хиляди, колко кошници дигнахте от останалите къшеи? Отговориха: седем.</p>
							<p>21. И рече им: как не разбирате?</p>
							<p>22. След това дохожда във Витсаида; и довеждат при Него един сляп и молят Го да се докосне до него.</p>
							<p>23. Като хвана слепия за ръка, изведе го вън от селото и, като плюна на очите му, сложи върху му ръце и го попита: вижда ли нещо?</p>
							<p>24. Той, като погледна нагоре, каза: виждам човеците да минават като дървета.</p>
							<p>25. После пак сложи ръце на очите му и го накара да погледне. И върна се зрението му, и виждаше всичките ясно.</p>
							<p>26. И го изпрати дома му, като рече: нито се отбивай в селото, нито пък разказвай някому там за това.</p>
							<p>27. И излезе Иисус с учениците Си по селата на Кесария Филипова. По пътя питаше учениците Си и им казваше: за кого Ме мислят човеците?</p>
							<p>28. Те отговориха: едни - за Йоана Кръстителя; други - за Илия, други пък - за едного от пророците.</p>
							<p>29. Той им казва: а вие за кого Ме мислите? Петър Му отговори и рече: Ти си Христос.</p>
							<p>30. И запрети им да говорят за Него, комуто и да било.</p>
							<p>31. И начена да ги учи, че Син Човечески трябва много да пострада, да бъде отхвърлен от старейте, първосвещениците и книжниците, и да бъде убит, и на третия ден да възкръсне.</p>
							<p>32. И говореше за това открито. Но Петър, като Го взе настрана, захвана да Му възразява.</p>
							<p>33. А Той, като се обърна и погледна учениците Си, сгълча Петра и рече: махни се от Мене, сатана! защото мислиш не за това, що е Божие, а що е човеческо.</p>
							<p>34. И като повика народа с учениците Си, рече им: който иска да върви, след Мене, нека се отрече от себе си, да вземе кръста си и Ме последва.</p>
							<p>35. Защото, който иска да спаси душата си, ще я погуби; а който погуби душата си заради Мене и Евангелието, той ще я спаси.</p>
							<p>36. Защото каква полза за човека, ако придобие цял свят, а повреди на душата си?</p>
							<p>37. Или какъв откуп ще даде човек за душата си?</p>
							<p>38. Защото, който се срами от Мене и от думите Ми в тоя прелюбодеен и грешен род, и Син Човечески ще се срами от него, кога дойде в славата на Отца Си със светите Ангели.</p>
							<p><strong><a name="9"></a>ГЛАВА 9.</strong></p>
							<audio controls><source src="/new/audio/b2/c9.mp3" type="audio/mpeg">Your browser does not support the audio element.</audio>
							<p>1. И рече им: истина ви казвам: тук стоят някои, които няма да вкусят смърт, докле не видят царството Божие, дошло в сила.</p>
							<p>2. И след шест дни Иисус взе със Себе Си Петра, Иакова и Йоана и възведе ги сами на висока планина насаме, и се преобрази пред тях.</p>
							<p>3. Дрехите Му станаха бляскави, твърде бели, като сняг, каквито белилник на земята не може избели.</p>
							<p>4. И яви им се Илия с Моисея, и разговаряха с Иисуса.</p>
							<p>5. Тогава Петър заговори и рече на Иисуса: Рави, добре е да бъдем тук; да направим три сенника: за Тебе един, за Моисея един, и един за Илия.</p>
							<p>6. Защото не знаеше какво да каже, понеже бяха уплашени.</p>
							<p>7. И яви се облак, та ги засени, и от облака дойде глас, който казваше: Този е Моят възлюбен Син; Него слушайте!</p>
							<p>8. И отведнъж, като погледнаха наоколо, никого вече не видяха със себе си, освен едного Иисуса.</p>
							<p>9. А когато слизаха от планината. Той им заповяда да не обаждат никому, що видяха, освен кога Син Човечески възкръсне от мъртвите.</p>
							<p>10. И те удържаха тая дума, питайки се един други, що значи това: да възкръсне от мъртвите?</p>
							<p>11. И Го питаха, като Му казваха: а защо книжниците казват, че първом Илия трябва да дойде?</p>
							<p>12. Той пък им отговори и рече: Илия, първом като дойде, ще уреди всичко; а Син Човечески, както е писано за Него, трябва да пострада много и да бъде унижен.</p>
							<p>13. Но казвам ви, че и Илия дойде, както е писано за него, и сториха му, каквото си искаха.</p>
							<p>14. Като дойде при учениците, видя много народ около тях и книжниците, които се препираха с тях.</p>
							<p>15. Щом Го видя, целият народ се слиса, и като се стекоха, поздравяваха Го.</p>
							<p>16. Той попита книжниците: за какво се препирате с тях?</p>
							<p>17. Един от народа отговори и рече: Учителю, доведох при Тебе сина си, хванат от ням дух:</p>
							<p>18. дето и да го прехване, тръшка го, и той се запеня, и скърца със зъби, и се вцепенява. Говорих на учениците Ти да го изгонят, ала не можаха.</p>
							<p>19. Иисус му отговори и рече: о, роде неверен, докога ще бъда с вас? докога ще ви търпя? Доведете го при Мене!</p>
							<p>20. И доведоха го при Него. Щом бесният Го видя, духът го стресе; той падна на земята и се валяше запенен.</p>
							<p>21. И попита Иисус баща му: колко време има, откак му става това? Той отговори: от детинство;</p>
							<p>22. и много пъти духът го хвърляше и в огън, и във вода, за да го погуби; но, ако можеш нещо, смили се над нас и ни помогни.</p>
							<p>23. Иисус му рече: ако можеш да повярваш, всичко е възможно за вярващия.</p>
							<p>24. И веднага бащата на момчето викна и със сълзи казваше: вярвам. Господи! помогни на неверието ми.</p>
							<p>25. А Иисус, като видя, че се стича народ, запрети на нечистия дух и му рече: дух неми и глухи, Аз ти заповядвам: излез из него, и не влизай вече в него!</p>
							<p>26. И духът, като изкрещя и го стресе силно, излезе; а момчето стана като мъртво, та мнозина казваха, че то е умряло.</p>
							<p>27. Но Иисус, като го хвана за ръка, изправи го; и то стана.</p>
							<p>28. И като влезе Иисус в една къща, учениците Му Го попитаха насаме: защо не можахме ние да го изгоним?</p>
							<p>29. Отговори им: тоя род с нищо не може да излезе, освен с молитва и пост.</p>
							<p>30. Като излязоха оттам, минуваха през Галилея; и Той не искаше някой да узнае.</p>
							<p>31. Защото учеше учениците Си и им казваше, че Син Човечески ще бъде предаден в човешки ръце, и на третия ден след убиването ще възкръсне.</p>
							<p>32. Но те не разбираха тия думи и се бояха да Го попитат.</p>
							<p>33. Дойдоха в Капернаум; и когато Той беше вкъщи, попита ги: за какво разсъждавахте из пътя помежду си?</p>
							<p>34. Те мълчаха, понеже из пътя бяха разговаряли помежду си, кой е по-голям.</p>
							<p>35. И като седна, повика дванайсетте и им рече: който иска да бъде пръв, нека бъде най-последен от всички и на всички слуга.</p>
							<p>36. И като взе едно дете, изправи го посред тях, прегърна го и им рече:</p>
							<p>37. който приеме едно такова дете в Мое име, Мене приема, а който Мене приема, приема не Мене, а Тогова, Който Ме е пратил.</p>
							<p>38. Тогава Йоан Му отговори и рече: Учителю, видяхме един човек, който в Твое име изгонваше бесове, а не върви след нас; и му запретихме, защото не ходи след нас.</p>
							<p>39. А Иисус рече: не му запрещавайте, понеже никой, който извърши чудо в Мое име, не ще може наскоро да Ме злослови.</p>
							<p>40. Защото, който не е против вас, той е за вас.</p>
							<p>41. И който ви напои с чаша вода в Мое име, защото сте Христови, истина ви казвам, няма да изгуби наградата си.</p>
							<p>42. А който съблазни едното от тия малките, които вярват в Мене, за него е по-добре, ако му надянат воденичен камък на шията и го хвърлят в морето.</p>
							<p>43. И ако те съблазнява ръката ти, отсечи я: по-добре е за тебе без ръка да влезеш в живота, отколкото да имаш две ръце, и да отидеш в геената, в неугасимия огън,</p>
							<p>44. дето червеят им не умира, и огънят не угасва.</p>
							<p>45. И ако те съблазнява ногата ти, отсечи я: по-добре е за тебе хром да влезеш в живота, отколкото да имаш две нозе, и да бъдеш хвърлен в геената, в неугасимия огън,</p>
							<p>46. дето червеят им не умира, и огънят не угасва.</p>
							<p>47. И ако те съблазнява окото ти, извади го; по-добре е за тебе с едно око да влезеш в царството Божие, отколкото да имаш две очи, и да бъдеш хвърлен в огнената геена,</p>
							<p>48. дето червеят им не умира, и огънят не угасва.</p>
							<p>49. Защото всеки с огън ще се осоли, и всяка жертва със сол ще се осоли.</p>
							<p>50. Добро нещо е солта; но, ако солта стане безсолна, с какво ще я подправите? Имайте в себе си сол, и мир имайте помежду си.</p>
							<p><strong><a name="10"></a>ГЛАВА 10.</strong></p>
							<audio controls><source src="/new/audio/b2/c10.mp3" type="audio/mpeg">Your browser does not support the audio element.</audio>
							<p>1. Като стана оттам, дохожда в пределите Иудейски през отвъдната страна Йорданска. И народът пак се стичаше при Него; и по обичая Си Той пак ги поучаваше.</p>
							<p>2. Приближиха се фарисеите и Го попитаха, изкушавайки Го: позволено ли е на мъж да напусне жена си?</p>
							<p>3. Той им отговори и рече: какво ви е заповядал Мойсей?</p>
							<p>4. А те казаха: Мойсей е позволил да напише мъжът разводно писмо, и да я напусне.</p>
							<p>5. Иисус им отговори и рече: поради вашето жестокосърдие ви е написал тая заповед.</p>
							<p>6. Но в начало на създанието Бог ги сътвори мъж и жена.</p>
							<p>7. Затова ще остави човек баща си и майка си</p>
							<p>8. и ще се прилепи до жена си, и ще бъдат двамата една плът; тъй че те вече не са двама, а една плът.</p>
							<p>9. И тъй, което Бог е съчетал, човек да не разлъчва.</p>
							<p>10. Вкъщи учениците Му пак Го попитаха за същото.</p>
							<p>11. Той им отговори: който напусне жена си, и се ожени за друга, той прелюбодействува спрямо нея;</p>
							<p>12. и ако жена напусне мъжа си, в се омъжи за друг, прелюбодействува.</p>
							<p>13. И донасяха при Него деца, за да се докосне до тях, а учениците забраняваха на ония, които ги донасяха.</p>
							<p>14. Като видя това, Иисус възнегодува и им рече: оставете децата да дохождат при Мене и не им пречете, защото на такива е царството Божие.</p>
							<p>15. Истина ви казвам: който не приеме царството Божие като дете, той няма да влезе в него.</p>
							<p>16. И като ги прегърна, възлагаше върху им ръце и ги благославяше.</p>
							<p>17. А когато излизаше на път, някой се затече, падна пред Него на колене и Го попита: Учителю благий, какво да сторя, за да наследя живот вечен?</p>
							<p>18. Иисус му рече: защо Ме наричаш благ? Никой не е благ, освен един Бог.</p>
							<p>19. Знаеш заповедите: не прелюбодействувай; не убивай; не кради; не лъжесвидетелствувай; не увреждай; почитай баща си и майка си.</p>
							<p>20. А той Му отговори и рече: Учителю, всичко това съм опазил от младини.</p>
							<p>21. Иисус, като го погледна, възлюби го и му рече: едно ти не достига: иди, продай всичко, що имаш, и раздай на сиромаси, и ще имаш съкровище на небето; па дойди и върви след Мене, като вземеш кръста.</p>
							<p>22. А той, като се смути от тая дума, отиде си натъжен, защото имаше много имот.</p>
							<p>23. И като погледна наоколо, Иисус казва на учениците Си: колко мъчно богатите ще влязат в царството Божие!</p>
							<p>24. А учениците се смаяха от думите Му. Но Иисус пак им отговаря и казва: чеда, колко мъчно е ония, които се надяват на богатството си, да влязат в царството Божие!</p>
							<p>25. По-лесно е камила да мине през иглени уши, нежели богат да влезе в царството Божие.</p>
							<p>26. А те твърде много се чудеха и говореха помежду си: а кой може да се спаси?</p>
							<p>27. Иисус, като ги погледна, казва: за човеците това е невъзможно, ала не и за Бога; защото за Бога всичко е възможно.</p>
							<p>28. И Петър почна да Му говори: ето, ние оставихме всичко и Те последвахме.</p>
							<p>29. А Иисус отговори и рече: истина ви казвам: няма никой, който да е оставил къщи, или братя, или сестри, или баща, или майка, или жена, или деца, или нивя, заради Мене и Евангелието,</p>
							<p>30. и да не е получил сега, в това време, среди гоненията, стократно повече от къщи, и братя, и сестри, и бащи, и майки, и деца, и нивя, а в идещия век - живот вечен.</p>
							<p>31. А мнозина първи ще бъдат последни, и последни - първи.</p>
							<p>32. Когато бяха на път, възлизайки за Йерусалим, Иисус вървеше пред тях, а те бяха смаяни; и следвайки подире Му, бояха се. И като повика пак дванайсетте, Той почна да им говори, какво ще стане с Него:</p>
							<p>33. ето, възлизаме за Йерусалим, и Син Човеческий ще бъде предаден на първосвещениците и книжниците, и ще Го осъдят на смърт, и ще Го предадат на езичниците;</p>
							<p>34. и ще се поругаят над Него, и ще Го бичуват, и ще Го оплюят, и ще Го убият; и на третия ден ще възкръсне.</p>
							<p>35. Тогава се приближиха до Него Зеведеевите синове, Иаков и Йоан, и рекоха: Учителю, желаем да ни сториш, каквото поискаме.</p>
							<p>36. Той ги попита: какво искате да ви сторя?</p>
							<p>37. Те Му рекоха: дай ни да седнем при Тебе, един отдясно, а Друг отляво, в славата Ти.</p>
							<p>38. Но Иисус им рече: не знаете, какво искате. Можете ли да пиете чашата, която Аз пия, и да се кръстите с кръщението, с което Аз се кръщавам?</p>
							<p>39. Те отговориха: можем. А Иисус им каза: чашата, която Аз пия, ще пиете, и с кръщението, с което Аз се кръщавам, ще се кръстите;</p>
							<p>40. но да дам да се седне Мене отдясно и отляво, не зависи от Мене; сядането е на ония, за които е приготвено.</p>
							<p>41. И десетте, като чуха, почнаха да негодуват за Накова и Йоана.</p>
							<p>42. А Иисус, като ги повика, рече им: знаете, че ония, които се смятат за князе на народите, господаруват над тях, и велможите им властвуват върху тях.</p>
							<p>43. Но между вас няма да бъде тъй: който иска между вас да бъде големец, нека ви бъде слуга;</p>
							<p>44. и който иска между вас да бъде пръв, нека бъде на всички роб.</p>
							<p>45. Защото и Син Човеческий не дойде, за да Му служат, но да послужи и даде душата Си откуп за мнозина.</p>
							<p>46. След това дохождат в Иерихон. И когато Иисус излизаше из Иерихон с учениците Си и с множество народ, синът Тимеев, Вартимей, който беше сляп, седеше на пътя и просеше.</p>
							<p>47. И като чу, че това е Иисус Назорей, той взе да вика и да говори: Сине Давидов, Иисусе, помилуй ме!</p>
							<p>48. Мнозина го мъмреха, за да млъкне; но той още повече викаше: Сине Давидов, помилуй ме!</p>
							<p>49. Иисус се спря и заповяда да го повикат. Викат слепия и му казват: дерзай, стани, вика те.</p>
							<p>50. Той хвърли горната си дреха, стана и дойде при Иисуса.</p>
							<p>51. И отговаряйки му, Иисус го запита: какво искаш да ти сторя? Слепият Му рече: да прогледам. Учителю!</p>
							<p>52. Иисус му рече: иди си, твоята вяра те спаси. И той веднага прогледа и тръгна след Иисуса по пътя.</p>
							<p><strong><a name="11"></a>ГЛАВА 11.</strong></p>
							<audio controls><source src="/new/audio/b2/c11.mp3" type="audio/mpeg">Your browser does not support the audio element.</audio>
							<p>1. Когато наближиха до Йерусалим, до Витфагия и Витания, при Елеон ската планина, Иисус изпраща двама от учениците Си</p>
							<p>2. и им казва: идете в селото, що е насреща ви, и щом влезете в него, ще намерите вързано осле, което никой човек не е възсядал; отвържете го и докарайте.</p>
							<p>3. И ако някой ви рече: защо правите това? отговорете, че то е потребно Господу; и веднага ще го прати тука.</p>
							<p>4. Те отидоха и намериха ослето, вързано о вратата на улицата, и го отвързаха.</p>
							<p>5. И някои от стоещите там им казваха: какво правите? защо отвързвате ослето?</p>
							<p>6. А те им отговориха, както им бе заповядал Иисус, и ония ги пуснаха.</p>
							<p>7. И докараха ослето при Иисуса, намятаха върху него дрехите си, и Иисус го възседна.</p>
							<p>8. А мнозина постилаха дрехите си по пътя; други пък сечеха клони от дърветата и постилаха по пътя.</p>
							<p>9. И които вървяха отпред, и които Го съпровождаха, възклицаваха и казваха: осана, благословен Идещият в име Господне!</p>
							<p>10. Благословено царството на отца ни Давида, което иде в име Господне! Осана във висините!</p>
							<p>11. И влезе Иисус в Йерусалим и в храма; като разгледа всичко, и понеже беше вече късно, излезе и отиде във Витания с дванайсетте.</p>
							<p>12. На другия ден, когато излязоха от Витания, Той огладня;</p>
							<p>13. и като видя отдалеч една смоковница, покрита с листа, отиде, дано намери нещо на нея; но, като дойде при нея, не намери нищо, освен листа, понеже още не беше време за смокини.</p>
							<p>14. И рече й Иисус: занапред никой да не вкуси плод от тебе вовеки! И чуха това учениците Му.</p>
							<p>15. Дойдоха в Йерусалим. Иисус, като влезе в храма, почна да пъди продавачите и купувачите в храма; и прекатури масите на менячите и пейките на гълъбопродавците;</p>
							<p>16. и не позволяваше да пренесе някой през храма какъвто и да е съд.</p>
							<p>17. И поучаваше ги, като казваше: не е ли писано: "домът Ми ще се нарече дом молитвен за всички народи"? А вие го направихте разбойнишки вертеп.</p>
							<p>18. Чуха това книжниците и първосвещениците и гледаха, как да Го погубят, понеже се бояха от Него, тъй като цял народ се чудеше на учението Му.</p>
							<p>19. А когато се стъмни. Той излезе вън от града.</p>
							<p>20. Сутринта, минавайки, видяха, че смоковницата бе изсъхнала от корен.</p>
							<p>21. И като си спомни, Петър Му казва: Рави, виж, смоковницата, която Ти прокле, изсъхнала.</p>
							<p>22. Иисус им отговори и рече:</p>
							<p>23. имайте вяра в Бога. Защото, истина ви казвам: ако някой каже на тая планина: дигни се и се хвърли в морето, и не се усъмни в сърцето си, а повярва, че ще стане по думите му, - ще му се сбъдне, каквото и да каже.</p>
							<p>24. Затова казвам ви: всичко, каквото бихте поискали в молитва, вярвайте, че ще получите; и ще ви бъде дадено.</p>
							<p>25. И кога стоите на молитва, прощавайте, ако имате нещо против някого, та и Небесният ви Отец да прости вам прегрешенията ви.</p>
							<p>26. Ако ли вие не прощавате, и Небесният ви Отец няма да прости вам прегрешенията ви.</p>
							<p>27. И дойдоха пак в Йерусалим. И когато Той ходеше из храма, приближиха се до Него първосвещениците и книжниците и старейте</p>
							<p>28. и Му казват: с каква власт вършиш това? и кой Ти е дал тая власт да вършиш това?</p>
							<p>29. А Иисус им отговори и рече: ще ви попитам и Аз една дума, и отговорете Ми; тогава и Аз ще ви кажа, с каква власт върша това.</p>
							<p>30. Кръщението Иоаново от небето ли беше, или от човеците? отговорете Ми.</p>
							<p>31. А те разсъждаваха помежду си и казваха: ако речем, от небето, ще каже: а защо му не повярвахте?</p>
							<p>32. Ако ли речем, от човеците - бояха се от народа; понеже всички приемаха, че Йоан наистина беше пророк.</p>
							<p>33. И казаха в отговор Иисусу: не знаем. Тогава Иисус им отговори и рече: и Аз ви не казвам, с каква власт върша това.</p>
							<p><strong><a name="12"></a>ГЛАВА 12.</strong></p>
							<audio controls><source src="/new/audio/b2/c12.mp3" type="audio/mpeg">Your browser does not support the audio element.</audio>
							<p>1. И почна да им говори с притчи: някой си човек насади лозе, и огради го с плет, и изкопа лин, и съгради кула, и като го предаде на лозари, отиде си.</p>
							<p>2. И на времето си изпрати при лозарите един слуга, за да вземе от тях от плода на лозето.</p>
							<p>3. А те, като го хванаха, биха го и отпратиха без нищо.</p>
							<p>4. Пак изпрати при тях друг слуга; и него като замериха с камъни, пукнаха му главата и го пуснаха с безчестие.</p>
							<p>5. Изпрати и другиго; и него убиха; и мнозина други или биха, или убиха.</p>
							<p>6. А понеже още имаше едничък син, обичен нему, най-сетне изпрати и него при тях, думайки: ще се засрамят от сина ми.</p>
							<p>7. Но лозарите казаха помежду си: това е наследникът; хайде да го убием, и наследството ще бъде наше.</p>
							<p>8. И като го уловиха, убиха го и хвърлиха вън от лозето.</p>
							<p>9. Какво, прочее, ще направи господарят на лозето? Ще дойде и ще погуби лозарите, и ще даде лозето на други.</p>
							<p>10. Нима и това не сте чели в Писанието: "камъкът, който отхвърлиха зидарите, той стана глава на ъгъла:</p>
							<p>11. това стана от Господа, и е дивно в очите ни"?</p>
							<p>12. И търсеха повод да Го хванат, но се побояха от народа, понеже разбраха, че за тях каза притчата; и като Го оставиха, отидоха си.</p>
							<p>13. И изпращат при Него някои от фарисеите и иродианите, за да Го уловят на дума.</p>
							<p>14. Те дойдоха и Му казват: Учителю, знаем, че си справедлив и немариш за никого, понеже не гледаш на ничие лице. а истински поучаваш на път Божий. Позволено ли е да се дава данък кесарю, или не? Да дадем ли, или да не дадем?</p>
							<p>15. А Той, като знаеше тяхното лицемерие, рече им: що Ме изкушавате? донесете Ми един динарий да го видя.</p>
							<p>16. И ге донесоха. Тогава им казва: чий е този образ и надпис? Те Му казаха: на кесаря.</p>
							<p>17. Иисус им отговори и рече: отдайте кесаревото кесарю, а Божието Богу. И те Му се почудиха.</p>
							<p>18. След това дойдоха при Него садукеи, които казват, че няма възкресение, и Го попитаха, казвайки:</p>
							<p>19. Учителю, Мойсей ни е написал: ако някому умре брат и остави жена, а деца не остави, то нека брат му вземе жена му и въздигне потомство на брата си.</p>
							<p>20. Имаше седем братя: първият взе жена, и на умиране не остави потомство.</p>
							<p>21. Взе я вторият, и умря, но и той не остави потомство; също и третият.</p>
							<p>22. Вземаха я и седмината, и не оставиха потомство. След всички умря и жената,</p>
							<p>23. И тъй, при възкресението, кога възкръснат, кому от тях ще бъде жена? понеже седмината я имаха за жена.</p>
							<p>24. Иисус им отговори и рече: не от това ли се заблуждавате, задето не знаете Писанията, нито силата Божия?</p>
							<p>25. Защото, кога възкръснат от мъртвите, нито се женят, нито се мъжат, а са като Ангели на небесата.</p>
							<p>26. А за мъртвите, че ще възкръснат, не сте ли чели в книгата на Моисея, как Бог му каза при къпината: "Аз съм Бог Авраамов, и Бог Исааков, и Бог Иаковов"?</p>
							<p>27. Но Той не е Бог на мъртви, а Бог на живи. И тъй, вие много се заблуждавате.</p>
							<p>28. Един от книжниците, като чу препирните им и като видя, че Иисус им отговаряше добре, приближи се и Го попита: коя е първа от всички заповеди?</p>
							<p>29. А Иисус му отговори: първа от всички заповеди е: "слушай, Израилю! Господ, Бог наш, е един Господ,</p>
							<p>30. и възлюби Господа, Бога твоето, от всичкото си сърце, и от всичката си душа, и с всичкия си разум, и с всичката си сила". Тази е първа заповед.</p>
							<p>31. Втора, подобна ней, е: "възлюби ближния си като себе си". Друга заповед, по-голяма от тия, няма.</p>
							<p>32. Книжникът Му рече: добре. Учителю! Ти право каза, че Бог е един, и няма друг, освен Него;</p>
							<p>33. и че да Го любиш от все сърце, и с всичкия си разум, и с всичката си душа, и с всичката си сила, и да любиш ближния като самаго себе е повече от всички всесъжения и жертви.</p>
							<p>34. Иисус, като видя, че той разумно отговори, рече му: не си далеч от царството Божие. След това никой вече не смееше да Го пита.</p>
							<p>35. Като заговори Иисус и поучаваше в храма, рече: как казват книжниците, че Христос е син Давидов?</p>
							<p>36. Понеже сам Давид каза чрез Духа Светаго: "рече Господ Господу моему: седи от дясната Ми страна, докле туря Твоите врагове подножие на нозете Ти".</p>
							<p>37. И тъй, сам Давид Го нарече Господ; отде тогава Той е негов син? И множество народ Го слушаше с наслада.</p>
							<p>38. И думаше им в поучението Си: пазете се от книжниците, които искат да ходят пременени и обичат поздрави по тържищата,</p>
							<p>39. предни седалища в синагогите и първи места по гощавките.</p>
							<p>40. Тия, които изпояждат домовете на вдовиците и лицемерно дълго се молят, ще получат най-тежка присъда.</p>
							<p>41. И седна Иисус срещу съкровищницата и гледаше, как народът пуска пари в съкровищницата. Мнозина богати пускаха много.</p>
							<p>42. А една бедна вдовица, като дойде, пусна две лепти, сиреч, един кодрант.</p>
							<p>43. Като повика учениците Си, Иисус им рече; истина ви казвам, че тая бедна вдовица тури повече от всички, които пуснаха в съкровищницата;</p>
							<p>44. защото всички пуснаха от излишъка си, а тя от своята немотия тури всичко, що имаше, цялата си прехрана.</p>
							<p><strong><a name="13"></a>ГЛАВА 13.</strong></p>
							<audio controls><source src="/new/audio/b2/c13.mp3" type="audio/mpeg">Your browser does not support the audio element.</audio>
							<p>1. И когато Той излизаше от храма, един от Неговите ученици Му казва: Учителю, погледни, какви камъни и какви здания!</p>
							<p>2. Иисус му отговори и рече: виждаш ли тия големи здания? Няма да остане тук камък на камък, който да не бъде сринат.</p>
							<p>3. И когато седеше на Елеонската планина, срещу храма, питаха Го насаме Петър, Иаков, Йоан и Андрей:</p>
							<p>4. кажи ни, кога ще бъде това, и какъв ще е белегът, когато всичко това стане?</p>
							<p>5. Отговаряйки им, Иисус почна да говори: пазете се да ви не прелъсти някой.</p>
							<p>6. Защото мнозина ще дойдат в Мое име, говорейки, че съм Аз; и ще прелъстят мнозина.</p>
							<p>7. А кога чуете боеве и вести за войни, не се смущавайте; понеже това трябва да стане; ала туй не е още краят.</p>
							<p>8. Защото ще въстане народ против народ, и царство против царство; и на места ще има трусове, и ще има глад и смутове. Това е начало на болки.</p>
							<p>9. Но вие гледайте себе си; защото ще ви предадат на съдилища, и по синагоги ще бъдете бити, и пред управници и царе ще бъдете изправени заради Мене, за свидетелство пред тях.</p>
							<p>10. И у всички народи първом трябва да се проповядва Евангелието.</p>
							<p>11. Кога пък ви поведат, за да ви предават, недейте се грижи отнапред, какво ще говорите, и не обмисляйте; а което ще ви бъде внушено оня час, него и говорете; понеже не сте вие, които ще говорите, а Дух Светии.</p>
							<p>12. И брат брата ще предаде на смърт, и баща - чедо; и ще въстанат чеда против родители, и ще ги умъртвят.</p>
							<p>13. И ще бъдете мразени от всички, заради Моето име; а който претърпи докрай, той ще бъде спасен.</p>
							<p>14. А кога видите "мерзостта на запустението", за която е казал пророк Даниил, да стои, дето не трябва (който чете, нека разбира), тогава ония, които се намират в Иудея, да бягат в планините;</p>
							<p>15. и който е на покрива, да не слиза вкъщи, нито да влиза да вземе нещо от къщата си;</p>
							<p>16. и който е на нивата, да се не връща назад да вземе дрехата си.</p>
							<p>17. Но горко на непразните и на кърмачките през ония дни!</p>
							<p>18. Затова молете се да се не случи бягството ви зиме.</p>
							<p>19. Защото през ония дни ще има такава скръб, каквато досега не е имало от начало на създанието, що е създал Бог, и няма да бъде.</p>
							<p>20. И ако Господ не скратеше ония дни, не би се спасил никой човек; но заради избраните, които Той избра, е скратил дните.</p>
							<p>21. Тогава, ако някой ви каже: ето, тук е Христос, или ето, там е, - не вярвайте.</p>
							<p>22. Защото ще се появят лъжехристи и лъжепророци, и ще покажат личби и чудеса, за да прелъстят, ако е възможно, и избраните.</p>
							<p>23. А вие се пазете: ето, казах ви отнапред всичко.</p>
							<p>24. Но в ония дни, след оная скръб, слънцето ще потъмнее, и месечината не ще даде светлината си,</p>
							<p>25. и звездите небесни ще изпадат, и силите, които са на небето, ще се разклатят.</p>
							<p>26. Тогава ще видят Сина Човечески да иде на облаци, със сила и слава голяма.</p>
							<p>27. И тогава ще изпрати Ангелите Си и ще събере избраниците Си от четирите вятра, от края на земята до края на небето.</p>
							<p>28. Вземете подобие от смоковницата: когато клоните й станат меки и пуснат листа, знаете, че е близо лято;</p>
							<p>29. тъй и вие, кога видите това да се сбъдва, знайте, че е близо, при вратата.</p>
							<p>30. Истина ви казвам: няма да премине тоя род, докле всичко това не се сбъдне.</p>
							<p>31. Небе и земя ще премине, ала думите Ми няма да преминат.</p>
							<p>32. А за оня ден и час никой не знае, нито небесните Ангели, нито Син, а само Отец.</p>
							<p>33. Внимавайте, бъдете будни и се молете; понеже не знаете,кога ще настане времето.</p>
							<p>34. То прилича, както кога някой човек, отивайки на чужбина и оставяйки къщата си, даде на слугите си власт и всекиму своя работа, и заповяда на вратаря да бъде буден.</p>
							<p>35. И тъй, бъдете будни; понеже не знаете, кога ще дойде господарят на къщата, привечер ли, или среднощ, или кога петли пропеят, или на съмване,</p>
							<p>36. та, като дойде ненадейно, да ви не намери, че спите.</p>
							<p>37. А каквото вам говоря, говоря го на всички: бъдете будни!</p>
							<p><strong><a name="14"></a>ГЛАВА 14.</strong></p>
							<audio controls><source src="/new/audio/b2/c14.mp3" type="audio/mpeg">Your browser does not support the audio element.</audio>
							<p>1. След два дни идеше Пасха и празник Безквасници; и първосвещениците и книжниците гледаха, как да Го уловят с измама и убият;</p>
							<p>2. но казваха: само не на празника, за да не бъде смут у народа.</p>
							<p>3. И когато Той беше във Витания, в къщата на Симона Прокажени, и седеше на трапезата, дойде една жена, която носеше алабастрен съд с миро от чист, драгоценен иард, и, като счупи алабастрения съд, възлизаше върху главата Му.</p>
							<p>4 А някои негодуваха и казваха помежду си: защо стана това прахосване на мирото?</p>
							<p>5. Та то можеше да се продаде за повече от триста динария, и парите да се раздадат на сиромаси. И роптаеха против нея.</p>
							<p>6. Но Иисус рече: оставете я; що я смущавате? Тя извърши добро дело за Мене.</p>
							<p>7. Защото сиромасите всякога имате при себе си и, кога поискате, можете да им сторите добро; а Мене не всякога имате.</p>
							<p>8. Тя извърши, което можа; превари да помаже тялото Ми за погребение.</p>
							<p>9. Истина ви казвам: дето и да бъде проповядвано това Евангелие по цял свят, ще се разказва за неин спомен и за това, що тя извърши.</p>
							<p>10. Тогава Иуда Искариот, един от дванайсетте, отиде при първосвещениците, за да им Го предаде.</p>
							<p>11. А те, като чуха, зарадваха се и обещаха да му дадат сребърници. И търсеше, как да Го предаде в сгодно време.</p>
							<p>12. В първия ден на Безквасниците, когато колеха пасхалното агне, казват Му учениците: де искаш да отидем и приготвим, за да ядеш пасхата?</p>
							<p>13. И изпраща двама от учениците Си, па им казва: идете в града; и ще ви срещне човек, който носи стомна с вода; идете след него.</p>
							<p>14. И където той влезе, кажете на стопанина: Учителят казва: де е стаята, в която трябва да ям пасхата с учениците Си?</p>
							<p>15. И той ще ви покаже горница голяма, постлана, готова; там ни пригответе.</p>
							<p>16. И излязоха учениците Му, и дойдоха в града, и намериха, както им бе казал; и приготвиха пасхата.</p>
							<p>17. Когато се свечери, Той дохожда с дванайсетте.</p>
							<p>18. И когато бяха седнали на трапезата и ядяха, Иисус рече: истина ви казвам, един от вас, който яде с Мене, ще Ме предаде.</p>
							<p>19. А те почнаха да скърбят и да Му казват един след друг: да не съм аз? .20. А Той им отговори и рече: един от дванайсетте е, който топи с Мене в блюдото.</p>
							<p>21. Прочее, Син Човеческий отива, както е писано за Него; но горко на оня човек, чрез когото Син Човеческий бъде предаден; добре щеше да бъде за тоя човек, ако не бе се родил.</p>
							<p>22. И когато те ядяха, Иисус, като взе хляб, благослови, преломи, даде им и рече: вземете, яжте; това е Моето тяло.</p>
							<p>23. И като взе чашата и благодари, даде им; и пиха от нея всички.</p>
							<p>24. И им рече: това е Моята кръв на новия завет, която за мнозина се пролива.</p>
							<p>25. Истина ви казвам; Аз вече няма да пия от лозовия плод до оня ден, когато ще го пия нов в царството Божие.</p>
							<p>26. И като изпяха хвалебна песен, излязоха на Елеонската планина.</p>
							<p>27. И казва им Иисус: всички вие ще се съблазните поради Мене през тая нощ; защото писано е: "ще поразя пастира, и ще се пръснат овците".</p>
							<p>28. Но след възкресението Си ще ви изпреваря в Галилея.</p>
							<p>29. А Петър Му рече: дори и всички да се съблазнят, аз обаче - не.</p>
							<p>30. Иисус му казва: истина ти казвам, че днес, в тая нощ, преди петел дваж да пропее, ти три пъти ще се отречеш от Мене.</p>
							<p>31. Но той още повече настояваше: ако потрябва дори и да умра с Тебе, няма да се отрека от Тебе. Същото казваха и всички.</p>
							<p>32. Дохождат в едно село, наречено Гетсимания; й Той казва на учениците Си: поселете тук, докле се помоля.</p>
							<p>33. И взима със Себе Си Петра, Накова и Йоана; и почна да се ужасява и да тъгува.</p>
							<p>34. И рече им: душата Ми е прескръбна до смърт; останете тук и бъдете будни.</p>
							<p>35. И като се поотдалечи, падна на земята и се молеше, да Го отмине тоя час, ако е възможно;</p>
							<p>36. и казваше: Ава Отче! За Тебе е всичко възможно; отклони от Мене тая чаша; но да бъде не каквото Аз искам, а каквото Ти.</p>
							<p>37. Дохожда, и ги намира, че спят, и казва на Петра: Симоне, спиш ли? не можа ли един час да постоиш буден?</p>
							<p>38. Бъдете будни и се молете, за да не паднете в изкушение: духът е бодър, а плътта - немощна.</p>
							<p>39. И пак като отиде, помоли се и каза същите думи.</p>
							<p>40. А като се завърна, намери ги пак да спят, понеже очите им бяха натегнали; и не знаеха, що да Му отговорят.</p>
							<p>41. И дохожда трети път и им казва: спете, прочее, и почивайте! Свърши се, дойде часът: ето, Син Човеческий се предава в ръцете на грешниците.</p>
							<p>42. Ставайте, да вървим! Ето, приближи се оня, който Ме предава.</p>
							<p>43. И тозчас, докле Той още говореше, Иуда, един от дванайсетте, дохожда, и с него множество народ с ножове и колове, от страна на първосвещениците, книжниците и старейте.</p>
							<p>44. А оня, който Го предаваше, бе им дал знак, казвайки: Когото целуна. Той е; хванете Го и водете зорко.</p>
							<p>45. И като дойде, веднага се приближи до Него и казва: Рави, Рави! и Го целуна.</p>
							<p>46. А те сложиха ръцете си върху Му и Го хванаха.</p>
							<p>47. А един от ония, които стояха там, извади нож, удари слугата на първосвещеника и му отряза ухото.</p>
							<p>48. Тогава Иисус продума и им рече: като на разбойник сте излезли с ножове и колове, за да Ме хванете.</p>
							<p>49. Всеки ден бивах с вас в храма и поучавах, и Ме не хванахте: но - да се сбъднат Писанията.</p>
							<p>50. Тогава всички ученици Го оставиха, и се разбягаха.</p>
							<p>51. Един момък, обвит с платнище по голо тяло, вървеше подире Му; и войниците го хванаха.</p>
							<p>52. Но той, като остави платнището, избяга гол от тях.</p>
							<p>53. И доведоха Иисуса при първосвещеника, при когото се събраха всички първосвещеници, старей и книжници.</p>
							<p>54. Петър Го следва отдалеч до вътре в двора на първосвещеника; и седеше със слугите и се грееше на огъня.</p>
							<p>55. А първосвещениците и целият синсдрион търсеха свидетелство против Иисуса, за да Го умъртвят; и не намираха.</p>
							<p>56. Защото мнозина лъжесвидетелствуваха против Него, ала тия свидетелства не бяха еднакви.</p>
							<p>57. И някои станаха и лъжесвидетелствуваха против Него, като казваха:</p>
							<p>58. чухме, че Той говореше: ще разруша тоя ръкотворен храм, и след три дни ще съзидам друг неръкотворен.</p>
							<p>59. Но и това тяхно свидетелство не беше еднакво.</p>
							<p>60. Тогава първосвещеникът застана посред и попита Иисуса, казвайки: нищо ли не отговаряш? Какво свидетелствуват тия против Тебе?</p>
							<p>61. Но Той мълчеше и нищо не отговаряше. Първосвещеникът пак Го попита и Му рече: Ти ли си Христос, Синът на Благословения?</p>
							<p>62. Иисус Му рече: Аз съм; и ще видите Сина Човечески да седи отдясно на Силата и да иде на небесните облаци.</p>
							<p>63. Тогава първосвещеникът, като раздра дрехите си, каза: каква нужда имаме вече от свидетели?</p>
							<p>64. Чухте богохулството; как ви се струва? И те всички признаха, че заслужава смърт.</p>
							<p>65. И някои почнаха да плюят върху Му, да Му закриват лицето, да Го бият и да Му казват: проречи! И слугите му удряха плесници.</p>
							<p>66. Когато Петър беше долу на двора, дойде една от слугините на първосвещеника</p>
							<p>67. и, като видя Петра да се грее, взря се в него и рече: и ти беше с Иисуса Назарееца.</p>
							<p>68. Но той се отрече, като каза: не зная, нито разбирам, що говориш. И излезе вън на предния двор; и петел пропя.</p>
							<p>69. Слугинята, като го видя пак, почна да говори на ония, що стояха там: този е от тях.</p>
							<p>70. А той пак се отрече. След малко тия, що стояха там, пак почнаха да говорят на Петра: наистина, от тях си; защото си галилеец, и говорът ти прилича на галилейския.</p>
							<p>71. И той почна да проклина и да се кълне: не познавам Тоя Човек, за Когото говорите.</p>
							<p>72. Тогава петел пропя втори път. И спомни си Петър думите, казани му от Иисуса: преди още петел дваж да пропее, три пъти ще се отречеш от Мене. И като падна на земята, почна да плаче.</p>
							<p><strong><a name="15"></a>ГЛАВА 15.</strong></p>
							<audio controls><source src="/new/audio/b2/c15.mp3" type="audio/mpeg">Your browser does not support the audio element.</audio>
							<p>1. Веднага заранта първосвещениците със старейте и книжниците и целият синедрион направиха съвещание и, като вързаха Иисуса, отведоха и Го предадоха на Пилата.</p>
							<p>2. Пилат Го попита: Ти ли си Иудейският Цар? А Той отговори и му рече: ти казваш.</p>
							<p>3. И първосвещениците Го обвиняваха в много неща,</p>
							<p>4. А Пилат пак Го попита и каза: нищо ли не отговаряш? Виж, за колко работи свидетелствуват против Тебе.</p>
							<p>5. Но Иисус нищо вече не отговори, тъй че на Пилата беше чудно.</p>
							<p>6. А на празника той им пускаше по един затворник, когото биха изпросили.</p>
							<p>7. Тогава беше затворен някой си, на име Варава, със събунтовниците си, които във време на бунт бяха извършили убийство.</p>
							<p>8. И народът извика и почна да моли Пилата да направи, както им правеше винаги.</p>
							<p>9. А той им отговори и рече: искате ли да ви пусна Иудейския Цар?</p>
							<p>10. Защото знаеше, че първосвещениците Го бяха предали от завист.</p>
							<p>11. Но първосвещениците възбудиха народа да иска да им пусне по-добре. Варава.</p>
							<p>12. Пилат отговори пак и им рече: какво искате да сторя с Тогова, Когото вие наричате Иудейски Цар?</p>
							<p>13. Те отново закрещяха: разпни Го!</p>
							<p>14. Пилат им рече: та какво зло е сторил Той? Но те още по-силно закрещяха: разпни Го!</p>
							<p>15. Тогава Пилат, като искаше да угоди на тълпата, пусна им Варава, а Иисуса бичува и предаде на разпятие.</p>
							<p>16. Войниците пък Го отведоха вътре в двора, сиреч, в преторията, и събраха цялата чета войници,</p>
							<p>17. и Му облякоха багреница и, като оплетоха венец от тръни, наложиха Му го;</p>
							<p>18. и почнаха да Го поздравяват: радвай се, Царю Иудейски!</p>
							<p>19. Па Го биеха по главата с тръст и Го заплюваха и, коленичейки, кланяха Му се.'</p>
							<p>20. След като Му се наприсмяха, съблякоха Му багреницата, облякоха Му Неговите дрехи, и Го поведоха да Го разпнат.</p>
							<p>21. И накараха някого си Симона Киринеец, баща на Александра и Руфа, както минаваше на връщане от полето, да носи кръста Му.</p>
							<p>22. Заведоха Го на мястото Голгота, което значи: лобно място.</p>
							<p>23. И даваха Му да пие вино със смирна, ала Той не прие.</p>
							<p>24. Ония, които Го разпнаха, разделиха дрехите Му, хвърляйки жребие, кой какво да вземе.</p>
							<p>25. Беше третият час, и Го разпнаха.</p>
							<p>26. Имаше надпис за вината Му: Цар Иудейски.</p>
							<p>27. С Него разпнаха двама разбойници, единия отдясно Нему, а другия отляво.</p>
							<p>28. И се сбъдна Писанието, което казва: "и към беззаконници бе причислен".</p>
							<p>29. Минувачите Го хулеха, като клатеха глава и думаха: уа! Ти, Който разрушаваш храма, и в три дни го съзиждаш,</p>
							<p>30. спаси Себе Си и слез от кръста!</p>
							<p>31. Също и първосвещениците с книжниците се присмиваха и думаха помежду си: други спасяваше, а Себе Си не може да спаси.</p>
							<p>32. Христос, Царят Израилев, нека слезе сега от кръста, та да видим и повярваме. Хулеха Го и разпнатите с Него.</p>
							<p>33. А на шестия час настана тъмнина по цялата земя до деветия час.</p>
							<p>34. А на деветия час Иисус извика с висок глас: Елои, Елои, лама савахтани? което значи: Боже Мой, Боже Мой, защо си Ме оставил?</p>
							<p>35. Някои от стоещите там, като чуха, казваха: ето, вика Илия.</p>
							<p>36. А един се затече, натопи гъба в оцет и, като я надяна на тръст, даваше Му да пие, думайки: почакайте да видим, дали ще дойде Илия да Го снеме.</p>
							<p>37. А Иисус, като издаде висок глас, издъхна.</p>
							<p>38. И храмовата завеса се раздра на две отгоре додолу.</p>
							<p>39. А стотникът, който стоеше срещу Него, като видя, че Той, след като извика тъй, издъхна, каза: наистина Тоя Човек е бил Син Божий.</p>
							<p>40. Имаше там и жени, които гледаха отдалеч; между тях беше и Мария Магдалина, и Мария, майка на малкия Иаков и на Иосия, и Саломия,</p>
							<p>41. които и тогава, когато беше Той в Галилея, вървяха подире Му и Му служеха, и много други, дошли заедно с Него в Йерусалим.</p>
							<p>42. И когато вече мръкна, - понеже беше петък, сиреч, срещу събота, -</p>
							<p>43. дойде Йосиф Ариматейски, виден член от съвета, който и сам очакваше царството Божие, дръзна, та влезе при Пилата, и измоли тялото Иисусово.</p>
							<p>44. Пилат се почуди, че Той вече е умрял; и, като повика стотника, попита го: дали отдавна е умрял?</p>
							<p>45. И като узна от стотника, даде тялото Иосифу.</p>
							<p>46. А Йосиф, като купи плащаница, сне Го, па Го обви в плащаницата и положи в гроб, изсечен в скала; и привали камък върху вратата гробни.</p>
							<p>47. А Мария Магдалина и Мария Иосиева гледаха, де Го полагат.</p>
							<p><strong><a name="16"></a>ГЛАВА 16.</strong></p>
							<audio controls><source src="/new/audio/b2/c16.mp3" type="audio/mpeg">Your browser does not support the audio element.</audio>
							<p>1. След като мина събота, Мария Магдалина, Мария Иаковова и Саломия купиха аромати, за да дойдат и Го помажат.</p>
							<p>2. И в първия ден на седмицата дойдоха на гроба много рано, след изгрев слънце,</p>
							<p>3. и говореха помежду си: кой ли ще ни отвали камъка от вратата гробни?</p>
							<p>4. И като погледнаха, виждат, че камъкът е отвален: а той беше много голям.</p>
							<p>5. Като влязоха в гроба, видяха един момък, облечен в бяла дреха, да седи отдясно; и много се уплашиха.</p>
							<p>6. А той им казва: не се плашете. Вие търсите Иисуса Назарееца, разпнатия; Той възкръсна, няма Го тук. Ето мястото, дето бе положен.</p>
							<p>7. Но идете, обадете на учениците Му и на Петра, че Той ви преваря в Галилея; там ще Го видите, както ви бе казал.</p>
							<p>8. И като излязоха скоро, побягнаха от гроба; тях ги обхвана трепет и ужас, и никому нищо не казаха, понеже се бояха.</p>
							<p>9. Възкръснал рано в първия ден на седмицата, Иисус се яви първом на Мария Магдалина, от която бе изгонил седем бяса.</p>
							<p>10. Тя отиде, та обади на ония, които са били с Него и които плачеха и ридаеха;</p>
							<p>11. но те, като чуха, че Той е жив, и че тя Го видяла, не повярваха.</p>
							<p>12. След това се яви в друг образ на двама от тях по пътя, когато отиваха в село.</p>
							<p>13. И като се върнаха, обадиха на останалите; но и тям не повярваха.</p>
							<p>14. Най-сетне се яви на самите единайсет, когато вечеряха, и ги смъмри за неверието и жестокосърдието им, че не повярваха на ония, които Го бяха видели възкръснал.</p>
							<p>15. И рече им: идете по цял свят и проповядвайте Евангелието на всички твари.</p>
							<p>16. Който повярва и се кръсти, ще бъде спасен, а който не повярва, ще бъде осъден.</p>
							<p>17. А повярвалите ще ги придружават тия личби: с името Ми ще изгонват бесове, ще говорят на нови езици;</p>
							<p>18. ще хващат змии, и, ако изпият нещо смъртоносно, няма да им повреди; на болни ще възложат ръце, и те ще бъдат здрави.</p>
							<p>19. А след разговора с тях. Господ се възнесе на небето и седна отдясно на Бога.</p>
							<p>20. Те пък отидоха и проповядваха навсякъде; и Господ им помагаше и подкрепяваше словото с личби, от каквито то се придружаваше. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
