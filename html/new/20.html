<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>20. Първо послание на св. ап. Павла до Солуняни</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-20">bg-patriarshia.bg</a>
				<div class="domain-border"></div>
				<h1 class="reader-title">20. Първо послание на св. ап. Павла до Солуняни</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;9–11&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">9–11 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a></strong></p>
							<p><strong><a name="1"></a>ГЛАВА 1.</strong></p>
							<audio controls><source src="/new/audio/b20/c1.mp3" type="audio/mpeg">Your browser does not support the audio element.</audio>

							<p>1. Павел, Силуан и Тимотей - до солунската църква в Бога Отца и в Господа Иисуса Христа: благодат вам и мир от Бога Отца нашето и от Господа Иисуса Христа.</p>
							<p>2. Винаги благодарим на Бога за всинца ви, като ви споменуваме в молитвите си</p>
							<p>3. и непрестанно помним делото на вашата вяра, труда на вашата любов и търпението на надеждата ви у Господа нашего Иисуса Христа пред Бога и Отца нашего.</p>
							<p>4. Знаем, възлюбени братя, за вашето от Бога избиране,</p>
							<p>5. защото нашето благовестие беше към вас не само със слово, но и със сила и с Духа Светаго, и с голяма увереност: сами знаете, какви бяхме за вас помежду ви.</p>
							<p>6. И вие станахте подражатели нам и Господу, като при много скърби приехте словото с радост от Духа Светаго,</p>
							<p>7. тъй че станахте образец за всички вярващи в Македония и Ахаия.</p>
							<p>8. Защото от вас проехтя словото Господне не само в Македония и Ахаия, но и навред се пренесе славата за вашата вяра в Бога, тъй че няма нужда ние нищо да казваме.</p>
							<p>9. Защото вярващите сами разгласят за нас, какво беше идването ни при вас, и как от идолите се обърнахте към Бога, за да служите на живия и истински Бог,</p>
							<p>10. и да очаквате от небесата Неговия Син, Когото Той възкреси от мъртвите, Иисуса, Който ни избавя от идещия гняв.</p>
							<p><strong><a name="2"></a>ГЛАВА 2.</strong></p>
							<audio controls><source src="/new/audio/b20/c2.mp3" type="audio/mpeg">Your browser does not support the audio element.</audio>

							<p>1. Вие сами знаете, братя, че идването ни при вас не бе напразно:</p>
							<p>2. макар и пострадали и поругани попреди във Филипи, както знаете, ние дръзнахме в Бога нашего да ви проповядваме Божието благовестие с голям труд.</p>
							<p>3. Защото нашето учение не произхожда нито от заблуждение, нито от нечисти подбуди, нито от лукавство;</p>
							<p>4. но както Бог ни удостои да ни повери благовестието, тъй и говорим - не за да угаждаме на човеци, а на Бога, Който изпитва сърцата ни.</p>
							<p>5. Защото нито с ласкателни думи се отнесохме някога към вас, както знаете, нито с користна умисъл: Бог е свидетел!</p>
							<p>6. Нито човешка слава дирехме - било от вас, било от други:</p>
							<p>7. макар и да можехме да се явим с важност като Христови апостоли, при все това ние бяхме благи среди вас, също както кърмачка се нежно отнася с децата си.</p>
							<p>8. Тъй ви бяхме обикнали, че бяхме готови да ви предадем не сам'о благовестието Божие, но и душите си, понеже ни бяхте станали драги.</p>
							<p>9. Защото помните, братя, нашия труд и мъка: работейки денем и нощем, за да не отегчим някого от вас, ние ви проповядвахме благовестието Божие.</p>
							<p>10. Свидетели сте вие и Бог, как свето, праведно и безукорно постъпвахме пред вас, вярващите,</p>
							<p>11. защото знаете, че всекиго от вас. както баща децата си,</p>
							<p>12. нае подканяхме, молехме и убеждавахме да постъпва достойно за Бога, Който ви призва в Своето царство и слава.</p>
							<p>13. Затова и ние непрестанно благодарим на Бога, задето, като възприехте слушаното от нас слово Божие, усвоихте го не като слово човешко, а като слово Божие (каквото е и наистина), което и действува във вас, вярващите.</p>
							<p>14. Вие, братя, станахте подражатели на Божиите в Христа Иисуса църкви, що са в Иудея, понеже и вие същото претърпяхте от своите едноплеменници, каквото и те от иудеите,</p>
							<p>15. които убиха и Господа Иисуса, и Неговите пророци, и нас изгониха, и Богу не угаждат, и на всички човеци се противят,</p>
							<p>16. които ни пречат да говорим на езичниците да се спасят, и с това винаги допълнят греховете си; но постигна ги гневът докрай.</p>
							<p>17. А ние, братя, осиротели от вас за късо време по лице, а не по сърце, с още по-голямо желание се старахме да видим лицето ви.</p>
							<p>18. Заради това ние, най-вече аз, Павел, и веднъж и дваж поискахме да дойдем при вас; но попречи ни сатаната.</p>
							<p>19. Защото кой е наша надежда, или радост, или венец за похвала? Това не сте ли и вие пред Господа нашего Иисуса Христа при Неговото пришествие?</p>
							<p>20. Да, вие сте нашата слава и радост.</p>
							<p><strong><a name="3"></a>ГЛАВА 3.</strong></p>
							<audio controls><source src="/new/audio/b20/c3.mp3" type="audio/mpeg">Your browser does not support the audio element.</audio>

							<p>1. Поради това, като не можехме вече да търпим, намерихме за добре да останем сами в Атина,</p>
							<p>2. и изпроводихме Тимотея, наш брат, и Божий служител и наш сътрудник в Христовото благовестие, за да ги укрепи и утеши във вярата ви,</p>
							<p>3. та да се не смущава никой в тия скърби; защото сами знаете, че за това сме отредени.</p>
							<p>4. Защото ние, и когато бяхме при вас, предсказвахме ви, че ще страдаме, както се и случи, и вие знаете.</p>
							<p>5. Поради това и аз, като не можех вече да търпя, пратих да узная за вярата ви, да не би някак да ви е изкусил изкусителят, та да отиде напразно нашият труд.</p>
							<p>6. Но сега, след като от вас дойде Тимотей при нас и ни донесе добра вест за вашата вяра и любов, и че винаги имате добър спомен за нас и копнеете да ни видите, както и ние вас, -</p>
							<p>7. ние, при всичката ни скръб и нужда, се утешихме за вас, братя, с вашата вяра;</p>
							<p>8. защото ние сме живи сега, когато вие стоите в Господа.</p>
							<p>9. Каква благодарност, наистина, можем да въздадем Богу за вас, за всичката радост, с която се радваме поради вас пред нашия Бог,</p>
							<p>10. като денем и нощем твърде усърдно се молим, за да видим лицето ви и да допълним недостига на вашата вяра!</p>
							<p>11. А Сам Бог и Отец наш и Господ наш Иисус Христос да насочи пътя ни към вас.</p>
							<p>12. Вам пък Господ да наспори и преумножи любовта един към друг и към всички, каквато имаме и ние към вас,</p>
							<p>13. за да утвърди сърцата ви да бъдат непорочни в светост пред Бога и Отца нашето, при дохождалото на Господа нашего Иисуса Христа с всичките Му светии. Амин.</p>
							<p><strong><a name="4"></a>ГЛАВА 4.</strong></p>
							<audio controls><source src="/new/audio/b20/c4.mp3" type="audio/mpeg">Your browser does not support the audio element.</audio>

							<p>1. И тъй, братя, молим и ви увещаваме в Христа Иисуса, щото вие, след като научихте от нас, как трябва да постъпвате и да угаждате Богу, както и постъпвате, повече да преуспявате е това;</p>
							<p>2. защото знаете, какви заповеди ви дадохме от Господа Иисуса.</p>
							<p>3. Тази е волята Божия: да бъдете осветени, да се въздържате от блудство,</p>
							<p>4. всеки от вас да умее да запазва своя съсъд в светост и чест,</p>
							<p>5. а не в пехотна страст, както и езичниците, незнаещи Бога,</p>
							<p>6. и да не престъпничи и измамва в това нещо брата си; защото Господ отмъщава за всичко това, както и по-преди ви говорихме и свидетелствувахме.</p>
							<p>7. Защото Бог не ни призва към нечистота,но към светост.</p>
							<p>8. И тъй, който отхвърля това, той отхвърля не човека, а Бога, Който и даде Своя Свети Дух в нас.</p>
							<p>9. А за братолюбие няма нужда да ви пишем, защото вие сами сте научени от Бога да обичате един другиго,</p>
							<p>10. защото тъй и постъпвате с всички братя по цяла Македония. И молим ви, братя, още повече да преуспявате,</p>
							<p>11. и усърдно да се стараете да живеете тихо, да си гледате работата и със собствените си ръце да работите, както ви заповядахме,</p>
							<p>12. за да се държите благоприличие към външните и да нямате нужда от никого.</p>
							<p>13. Не искам, братя, вие да не знаете за починалите, за да не скърбите, както и другите, които нямат надежда.</p>
							<p>14. Защото ако вярваме, че Иисус умря и възкръсна, то и починалите в Иисуса Бог ще приведе с Него.</p>
							<p>15. Прочее, това ви казваме чрез слово Господне, че ние живите, които останем до пришествието Господне, няма да изпреварим починалите,</p>
							<p>16. защото Сам Господ с повеление, при глас на Архангел и при тръба Божия, ще слезе от небето, и мъртвите в Христа ще възкръснат първом;</p>
							<p>17. после ние, останалите живи, заедно с тях ще бъдем грабнати на облаци, за да срещнем Господа във въздуха, и така винаги с Господа ще бъдем.</p>
							<p>18. Прочее, утешавайте се един други с тия думи.</p>
							<p><strong><a name="5"></a>ГЛАВА 5.</strong></p>
							<audio controls><source src="/new/audio/b20/c5.mp3" type="audio/mpeg">Your browser does not support the audio element.</audio>

							<p>1. А за времената и годините, братя, няма нужда да ви се пише,</p>
							<p>2. защото сами вие твърде добре знаете, че денят Господен ще дойде тъй, както крадец нощя.</p>
							<p>3. Защото, кога рекат: мир и безопасност, тогава внезапно ще ги постигне гибел, както родилни болни постигат трудна жена, и няма да избягнат.</p>
							<p>4. А вие, братя, не сте в тъмнина, та денят да ви завари като крадец.</p>
							<p>5. Защото всички вие сте синове на светлината и синове на деня: ние не сме синове на нощта, нито на тъмнината.</p>
							<p>6. И тъй, нека не спим, както и другите, а да бъдем бодри и трезвени.</p>
							<p>7. Защото, които спят, нощя спят, и които се опиват, нощя се опиват.</p>
							<p>8. Ние пък, бидейки синове на деня, нека бъдем трезвени, като наденем бронята на вярата и на любовта и шлема на надеждата за спасение,</p>
							<p>9. защото Бог ни определи не за гняв, а за да придобием спасение чрез Господа нашего Иисуса Христа,</p>
							<p>10. Който умря за нас, та ние, будни ли сме, или спим, да живеем заедно с Него.</p>
							<p>11. Поради това увещавайте се помежду си и се назидавайте един другиго, както и правите.</p>
							<p>12. И молим ви, братя, да уважавате ония, които се трудят между вас, които са ваши предстоятели в Господа и които ви наставляват,</p>
							<p>13. и да имате към тях преголяма любов заради делото им; живейте в мир помежду си.</p>
							<p>14. Молим ви също, братя, вразумявайте безчинните, утешавайте малодушните, подкрепяйте немощните и бъдете дълго-търпеливи към всички.</p>
							<p>15. Гледайте, никой никому да не отвръща зло за зло; а винаги желайте доброто и един другиму, и на всички.</p>
							<p>16. Винаги се радвайте.</p>
							<p>17. Непрестанно се молете.</p>
							<p>18. За всичко благодарете; защото такава е спрямо вас волята Божия в Христа Иисуса.</p>
							<p>19. Духа не угасяйте.</p>
							<p>20. Пророчествата не унижавайте.</p>
							<p>21. Всичко изпитвайте, о доброто се дръжте.</p>
							<p>22. Въздържайте се от всякакво зло.</p>
							<p>23. А Сам Бог на мира да ви освети напълно, и целият ваш дух и душата и тялото да се запази без порок при пришествието на Господа нашего Иисуса Христа.</p>
							<p>24. Верен е Оня, Който ви призовава, Който и ще стори това.</p>
							<p>25. Братя, молете се за нас.</p>
							<p>26. Поздравете всички братя със свето целуване.</p>
							<p>27. Заклевам ви в Господа да прочетете това послание на всички свети братя.</p>
							<p>28. Благодатта на Господа нашето Иисуса Христа да бъде с вас. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
