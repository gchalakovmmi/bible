<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>45. Книга на пророк Захария</title>
	</head>
	<body>
<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
      <div class="header reader-header reader-show-element">
        <a class="domain reader-domain" href="https://bg-patriarshia.bg/bible-old-testament-45">bg-patriarshia.bg</a>
        <div class="domain-border"></div>
        <h1 class="reader-title">45. Книга на пророк Захария</h1>
        <div class="credits reader-credits"></div>
        <div class="meta-data">
          <div class="reader-estimated-time" data-l10n-args="{&quot;range&quot;:&quot;26–33&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">26–33 minutes</div>
        </div>
      </div>

      <hr>

      <div class="content">
        <div class="moz-reader-content reader-show-element"><div id="readability-page-1" class="page"><div>

<p><strong>Глава:&nbsp; <a href="#1">1</a>&nbsp; <a href="#2">2</a>&nbsp; <a href="#3">3</a>&nbsp; <a href="#4">4</a>&nbsp; <a href="#5">5</a>&nbsp; <a href="#6">6</a>&nbsp; <a href="#7">7</a>&nbsp; <a href="#8">8</a>&nbsp; <a href="#9">9</a>&nbsp; <a href="#10">10</a>&nbsp; <a href="#11">11</a>&nbsp; <a href="#12">12</a>&nbsp; <a href="#13">13</a>&nbsp; <a href="#14">14</a></strong></p>
<p><strong><a name="1"></a>ГЛАВА 1.</strong></p>

<p>1. На осмия месец, през втората година на Дария, биде слово Господне към пророк Захария, син Варахиев, син Адов:</p>
<p>2. разгневи се Господ на бащите ви с голям гняв;</p>
<p>3. затова кажи им: тъй казва Господ Саваот: обърнете се към Мене, казва Господ Саваот, и Аз ще се обърна към вас, казва Господ Саваот.</p>
<p>4. Не бъдете като бащите си, към които се провикваха предишните пророци, думайки: тъй казва Господ Саваот: обърнете се от лошите си пътища и от лошите си дела; но те не слушаха и не Ми дадоха внимание, казва Господ.</p>
<p>5. Бащите ви де са? па и пророците ще живеят ли вечно?</p>
<p>6. Но думите Ми и наредбите Ми, които заповядах на Моите раби - пророците, нима не постигнаха бащите ви? И те се обръщаха и казваха: както определи Господ Саваот да постъпва с нас по нашите пътища и по делата ни, тъй и постъпи с нас.</p>
<p>7. На двайсет и четвъртия ден от единайсетия месец, - това е месец шеват, - през втората година на Дария, биде слово Господне към пророк Захария, син Варахиев, Адов син:</p>
<p>8. видях през нощта: ето, един мъж на риж кон стои между мирти, които бяха в глъбнатината, а отзаде му рижи, сиви и бели коне;</p>
<p>9. и рекох: кои са те, господине мой? И рече ми Ангелът, който говореше е мене: ще ти покажа, кои са те.</p>
<p>10. И отговори мъжът, който стоеше между миртите, и рече: това са ония, които Господ прати да обикалят земята.</p>
<p>11. И те отговаряха на Ангела Господен, който стоеше между миртите и рекоха: обиколихме земята, и ето, цялата земя е населена и спокойна.</p>
<p>12. И отговори Ангелът Господен и рече: Господи Вседържителю! Докога няма да се смилиш над Йерусалим и над градовете Иудини, на които Ти се гневиш ето вече седемдесет години?</p>
<p>13. Тогава в отговор на Ангела, който говореше с мене, изрече Господ слова благи, слова утешителни.</p>
<p>14. И рече ми Ангелът, който говореше с мене: провъзгласи и кажи: тъй казва Господ Саваот: поревнувах Аз за Йерусалим и за Сион с голяма ревност;</p>
<p>15. и с голямо негодуване негодувам против народите, които живеят в покой, защото, когато Аз се малко разгневих, те усилиха злото.</p>
<p>16. Затова тъй казва Господ: Аз се обръщам към Йерусалим с милосърдие в него ще се съгради Моят дом, казва Господ Саваот, и земемерна връв ще се протегне по Йерусалим.</p>
<p>17. Още провъзгласи и кажи: тъй казва Господ Саваот: отново градовете Ми ще се препълнят с блага, и Господ ще утеши Сион и пак ще избере Йерусалим.</p>
<p>18. И повдигнах очите си и видях: ето четири рога.</p>
<p>19. И рекох на Ангела, който говореше с мене: какво е това? Той ми отговори: това са роговете, които разпръснаха Иуда, Израиля и Йерусалим.</p>
<p>20. После Господ ми показа четирма работника.</p>
<p>21. И рекох: какво отиват да правят те? Той ми каза тъй: ония рогове разпръснаха Иуда, тъй че никой не може да подигне главата си; а тия дойдоха да ги изплашат, да отбият роговете на народите, които повдигнаха рога си против земята на Иуда, за Да я разпръснат.</p>
<p><strong><a name="2"></a>ГЛАВА 2.</strong></p>

<p>1. И пак повдигнах очи и видях: ето един мъж, който имаше в ръка земемерна връв.</p>
<p>2. Аз попитах: къде отиваш? Той ми рече: да измеря Йерусалим, за да видя, каква му е ширината и каква му е дължината.</p>
<p>3. И ето Ангелът, който говореше с мене, излиза, а друг Ангел идеше насреща му,</p>
<p>4. и той рече на тогова: иди поскоро, кажи на тоя момък: Йерусалим ще засели околностите поради многото човеци и добитък в него.</p>
<p>5. И Аз ще му бъда, казва Господ, огнена стена около него и ще се прославя всред него.</p>
<p>6. Да, да! бягайте от северната страна, казва Господ, защото Аз ви разпилях по четирите ветрове небесни, казва Господ.</p>
<p>7. Спасявай се, Сионе, който живееш у дъщерята Вавилонова.</p>
<p>8. Защото тъй казва Господ Саваот, Който ме прати за слава при народите, що ви грабеха: "който се допира до вас, допира се до зеницата на окото Ми;</p>
<p>9. и ето. Аз ще дигна ръката Си против тях, и те ще станат плячка на рабите си". Тогава ще познаете, че Господ Саваот ме е пратил.</p>
<p>10. Ликувай и весели се, дъще Сионова! Защото ето. Аз ще дойда и ще се поселя посред тебе, казва Господ.</p>
<p>11. И ще прибягнат към Господа много народи в оня ден и ще станат Негов народ; и Той ще се посели посред тебе, и ще узнаеш, че Господ Саваот ме е пратил при тебе.</p>
<p>12. Тогава Господ ще вземе във владение Иуда, Своя дял на светата земя, и пак ще избере Йерусалим.</p>
<p>13. Да мълчи всяка плът пред лицето на Господа! Защото Той става от светото Си живелище.</p>
<p><strong><a name="3"></a>ГЛАВА 3.</strong></p>

<p>1. И ми показа той Иисуса, великия иерей, който стоеше пред Ангела Господен, и сатаната, който стоеше отдясно нему, за да му противодействува.</p>
<p>2. И рече Господ на сатаната: Господ да ти забрани, сатано, да ти забрани Господ, Който е избрал Йерусалим! Не е ли той главня, изтеглена от огън?</p>
<p>3. А Иисус бе облечен в сплескани дрехи и стоеше пред Ангела,</p>
<p>4. който отговаряше, и на ония, които стояха пред него, рече тъй: съблечете от него сплесканите дрехи; а на него самия рече: виж, снех от тебе вината ти и те обличам в; дрехи тържествени.</p>
<p>5. След това рече: наложете на главата му чист кидар, - и наложиха му на главата чист кидар и го облякоха в дреха. А Ангелът Господен стоеше.</p>
<p>6. И засвидетелствува Ангелът Господен и рече на Иисуса:</p>
<p>7. тъй казва Господ Саваот: ако ходиш по Моите пътища и бъдеш на стражата Ми, ще съдиш Моя дом и ще наглеждаш дворовете Ми. Аз ще ти дам да ходиш между тия, които стоят тука.</p>
<p>8. Изслушай обаче, Иисусе, велики иерею, ти и събратята ти, които стоят пред тебе, мъже знатни: ето, Аз довеждам Моя раб - Младочката.</p>
<p>9. Защото ето оня камък, който Аз полагам пред Иисуса; на тоя един камък има седем очи; ето. Аз ще издялам на него начертанието му, казва Господ Саваот, и ще изгладя греха на тая земя в един ден.</p>
<p>10. В оня ден, казва Господ Саваот, ще каните един другиго под лозата и под смоковницата.</p>
<p><strong><a name="4"></a>ГЛАВА 4.</strong></p>

<p>1. И върна се оня Ангел, който говори с мене, и ме разбуди, както разбуждат човека от сън.</p>
<p>2. И ми рече той: какво виждаш? И отговорих: виждам, ето, светилник цял от злато и чашки за елей върху му, и седем кандилца на него, и по седем цеви на кандило, които са върху му;</p>
<p>3. и две маслини на него: едната отдясно на чашката, другата отляво.</p>
<p>4. И отговорих и рекох на Ангела, който говореше с мене: какво е това, господине мой?</p>
<p>5. И Ангелът, който говореше с мене, отговори и ми рече: не знаеш ли, какво е това? И рекох: не зная, господине мой.</p>
<p>6. Тогава той отговори и ми рече тъй: това е словото на Господа към Зоровавеля, което казва: не с войнство и не със сила, а с Моя Дух, казва Господ Саваот.</p>
<p>7. Коя си ти, планино голяма, пред Зоровавеля? ти си равнина, и ще изнесе той краеъгьлния камък при шумни викове: "благодат, благодат върху него!"</p>
<p>8. И биде към мене слово Господне:</p>
<p>9. ръцете на Зоровавеля туриха основата на тоя Дом; неговите ръце ще го и свършат, и ще познаеш, че Господ Саваот ме е пратил при вас.</p>
<p>10. Защото кой може да смята тоя ден за маловажен, когато радостно гледат на строителния отвее в ръцете на Зоровавеля ония седем, - това са очите на Господа, - които обхващат с поглед цяла земя?</p>
<p>11. Тогава отговорих и му рекох: що значат ония две маслини отдясно на светилника и отляво нему?</p>
<p>12. И пак почнах да говоря и му рекох; що значат двата маслинени клона, които през две златни тръбички изливат от себе си злато?</p>
<p>13. И ми рече той: не знаеш ли, що е това? Отговорих: не зная, господине мой.</p>
<p>14. И рече той: това са двамата помазани с елей, които предстоят пред Господа на цялата земя.</p>
<p><strong><a name="5"></a>ГЛАВА 5.</strong></p>

<p>1. И пак повдигнах очи и видях: ето, хвърчи свитък.</p>
<p>2. И ми рече той: какво виждаш? Отговорих: виждам свитък да хвърчи; дължината му е двайсет лакти, а ширината му е десет лакти.</p>
<p>3. Той ми рече: това е проклятието, което излиза по лицето на цяла земя; защото всеки, който краде, ще бъде изтребен, - както е написано на едната страна, и всеки, който се кълне лъжливо, ще бъде. изтребен, както е написано на другата страна.</p>
<p>4. Аз го напратих, казва Господ, и то ще влезе в дома на крадеца й в дома на оногова, който лъжливо се кълне в Моето име, и ще остане в дома му, и ще изтреби него, дърветата му и камъните му.</p>
<p>5. И влезе Ангелът, който говореше с мене, и ми рече: дигни още очите си и погледни: що е това, дето излиза?</p>
<p>6. А когато аз казах: какво е това? той отговори: това, което излиза, е ефа, и рече: това е образът им по цяла земя.</p>
<p>7. И ето един къс олово се издигна, и там седеше една жена посред ефата.</p>
<p>8. И рече той: тая жена е самото нечестие, и я хвърли всред ефата, а на отвора й хвърли оловения къс.</p>
<p>9. И вдигнах очите си и видях: ето, появиха се две жени и вятър имаше в крилата им; и крила имаха те като крила на щъркел; и вдигнаха те ефата и поднесоха я между земята и небето.</p>
<p>10. И рекох аз на Ангела, който говореше с мене: къде носят тая ефа?</p>
<p>11. Тогава той ми рече: за да съградят за нея дом в земята Сенаар, и кога бъде всичко приготвено, тя ще се постави там на своята основа.</p>
<p><strong><a name="6"></a>ГЛАВА 6.</strong></p>

<p>1. И пак вдигнах очите си, и виждам: ето, четири колесници излизат из прохода между две планини; а тия планини бяха медни планини.</p>
<p>2. В първата колесница конете бяха рижи, във втората колесница - черни;</p>
<p>3. в третата колесница конете бяха бели, а в четвъртата колесница - сиви, силни.</p>
<p>4. И, като заговорих, аз рекох на Ангела, който говореше с мене: какво е тона. господине мой?</p>
<p>5. Отговори Ангелът и ми рече: това са четирите небесни духа, които излизат да предстоят пред Господа на цялата земя.</p>
<p>6. Враните коне там излизат към северна страна, и белите вървят след тях, а сивите отиват към южна страна.</p>
<p>7. И силните излязоха и се впуснаха да преминат земята; и той рече: идете, преминете земята, - и те преминаха земята.</p>
<p>8. Тогава той ме повика и ми рече тъй: виж, излезлите за северната страна успокоиха духа ми против северната земя.</p>
<p>9. И биде слово Господне към мене:</p>
<p>10. вземи от дошлите от плена, от Хелдая, от Товия и от Иедая, и иди в същия ден, иди в дома на Иосия, син Софониев, дето те пристигнаха от Вавилон,</p>
<p>11. вземи от тях сребро и злато и направи венци, и тури ги на главата на Иисуса, син Иоседеков, велик иерей,</p>
<p>12. и му кажи: тъй казва Господ Саваот: ето Мъж, - името Му е Младочка, - Той ще израсте от корена Си и ще създаде храма Господен.</p>
<p>13. Той ще създаде храма Господен и ще получи слава, ще седне на престола Си и ще бъде владетел, ще бъде и свещеник на престола Си, и съгласие за мир ще има между единия и другия.</p>
<p>14. А ония венци ще бъдат за Хелема и Товия, за Иедая и Хена, син Софониев, за спомен в храма Господен.</p>
<p>15. И отдалеч ще дойдат и ще участвуват в постройката на храма Господен, и вие ще познаете, че Господ Саваот ме е пратил при вас, и това ще стане, ако усърдно слушате гласа на вашия Господ Бог.</p>
<p><strong><a name="7"></a>ГЛАВА 7.</strong></p>

<p>1. През четвъртата година на цар Дария биде слово Господне към Захария на четвъртия ден от деветия месец - хаслев,</p>
<p>2. когато Ветил прати Сарецера и Регем-Мелеха и спътниците му да се помолят пред лицето на Господа</p>
<p>3. и да попитат свещениците, които са в дома на Господа Саваота, и пророците, думайки: да плача ли в петия месец и да постя ли, както това правих вече много години?</p>
<p>4. И биде към мене слово на Господа Саваота:</p>
<p>5. кажи на целия народ от тая земя и на свещениците тъй: когато вие постихте и плакахте в петия и седмия месец, и то цели седемдесет години, за Мене ли постихте, за Мене ли?</p>
<p>6. И кога ядете и пиете, не за себе си ли ядете и не за себе си ли пиете?</p>
<p>7. Нали същите думи прогласяваше Господ чрез предишните пророци, когато Йерусалим бе още населен и спокоен, и градовете около него, южната страна и низината, бяха населени?</p>
<p>8. И биде слово Господне към Захария:</p>
<p>9. тъй говори тогава Господ Саваот: извършвайте съд праведен и струвайте милост и състрадание всеки към брата си;</p>
<p>10. вдовици и сираци, пришълец и сиромах не притеснявайте и зло един против другиго не мислете в сърцата си.</p>
<p>11. Но те не искаха да внимават, отвърнаха се от Мене, и ушите си запушиха, за да не чуват.</p>
<p>12. И сърцето си вкамениха, за да не чуват закона и думите, които пращаше Господ Саваот чрез Своя Дух през предишните пророци; затова ги и постигна големият гняв на Господа Саваота.</p>
<p>13. И както Аз виках, а те не чуваха, тъй и те викаха, пък Аз не чувах, казва Господ Саваот.</p>
<p>14. И Аз ги разпръснах по всички народи, които те не знаеха, и тая земя запустя подир тях, тъй че никой не ходеше по нея нито напред, нито назад, и те обърнаха в пустиня желаната страна.</p>
<p><strong><a name="8"></a>ГЛАВА 8.</strong></p>

<p>1. И биде слово от Господа Саваота:</p>
<p>2. тъй казва Господ Саваот: възревнувах за Сиона с голяма ревност, и с голям гняв възревнувах за него.</p>
<p>3. Тъй казва Господ: ще се обърна към Сион и ще живея в Йерусалим, и ще се нарича Йерусалим град на истината, и планината на Господа Саваота - планина на светинята.</p>
<p>4. Тъй казва Господ Саваот: пак старци и бабички ще седят по улиците в Йерусалим, всеки с тояга в ръка поради дълбока старост.</p>
<p>5. И улиците на тоя град ще се напълнят с момчета и момичета, които ще играят по улиците му.</p>
<p>6. Тъй казва Господ Саваот: ако това в очите на останалия народ ще се покаже чудно в тия дни, нима то е чудно и в Моите очи? казва Господ Саваот.</p>
<p>7. Тъй казва Господ Саваот: ето. Аз ще снася Моя народ от източната страна и от страната на заник-слънце;</p>
<p>8. ще ги доведа, и те ще живеят в Йерусалим и ще бъдат Мой народ, и Аз ще бъда техен Бог, в истина и правда.</p>
<p>9. Тъй казва Господ Саваот: укрепете ръцете си вие, които чувате сега тия думи от устата на пророците, които бяха при основаването дома на Господа Саваота, за да се съгради храмът.</p>
<p>10. Защото преди ония дни нямаше заплата за човека, нито награда за труда на животните; нито за дохождащия, нито за отиващия имаше спокойствие от врага; и допущах Аз всеки човек да враждува против другиго.</p>
<p>11. А сега за остатъка от тоя народ Аз не съм такъв, както в по-напрежни дни, казва Господ Саваот.</p>
<p>12. Защото сеитбата ще бъде в мир; лозата ще даде плода си, земята ще даде произведенията си, и небесата ще дават росата си; и всичко това ще предам във владение на останалия тоя народ.</p>
<p>13. И както вие, доме Иудин и доме Израилев, бяхте проклятие между народите тъй Аз ще ви спася, и вие ще бъдете благословение; не бойте се; нека се укрепят ръцете ви!</p>
<p>14. Защото тъй казва Господ Саваот: както бях определил да ви накажа, когато вашите бащи Ме прогневяваха, казва Господ Саваот, и не отмених,</p>
<p>15. тъй пак Аз определих в тия дни да сторя добро на Йерусалим и на дома Иудин; не бойте се!</p>
<p>16. Ето делата, които вие трябва да вършите: говорете истина един другиму; праведно и миролюбиво съдете при портите си.</p>
<p>17. Никой от вас да не мисли в сърце си зло против ближния си, и лъжлива клетва не обичайте, защото всичко това Аз мразя, казва Господ.</p>
<p>18. И биде към мене слово от Господа Саваота:</p>
<p>19. тъй казва Господ Саваот: постът на четвъртия месец, постът на петия, постът на седмия и постът на десетия ще стане за дома Иудин радост и весело тържество; само обичайте истина и мир.</p>
<p>20. Тъй казва Господ Саваот: още ще дохождат народи и жители от много градове,</p>
<p>21. и ще отидат жителите на един град при жителите на друг град и ще кажат: да идем да се молим пред лицето на Господа и да потърсим Господа Саваота; и всеки ще каже: ще ида и аз.</p>
<p>22. И ще дохождат много племена и силни народи, за да търсят Господа Саваота в Йерусалим и да се помолят пред лицето на Господа.</p>
<p>23. Тъй казва Господ Саваот: в ония дни ще се уловят десет души от всички разноезични народи, ще се уловят за полата на иудеянин и ще казват: ние ще дойдем с тебе, защото чухме, че Бог е с вас.</p>
<p><strong><a name="9"></a>ГЛАВА 9.</strong></p>

<p>1. Пророческото слово на Господа е против земята Хадрах, и над Дамаск то ще се спре; защото окото Господне е върху всички човеци, както и върху всички колена Израилеви, -</p>
<p>2. и върху Емат, съседен с него, върху Тир и Сидон, защото твърде са се ухитрили.</p>
<p>3. И направи си Тир крепост, натрупа сребро като прах, и злато - като улична кал.</p>
<p>4. Ето, Господ ще го направи беден и ще съкруши силата му в морето, и сам ще бъде изтребен с огън.</p>
<p>5. Това ще види Аскалон и ще се ужаси, Газа - и ще затрепери силно, и Екрон; защото ще се засрами надеждата му: няма да има цар в Газа, и Аскалон няма да се насели.</p>
<p>6. Чуждо племе ще живее в Азот, и Аз ще унищожа високомерието на филистимци.</p>
<p>7. Ще изтегля кръвта от устата му, и мръсотиите му - от зъбите му, и той ще се падне на нашия Бог и ще бъде като хилядоначалник в Иуда, и Екрон ще бъде като Иевусея.</p>
<p>8. Ще разположа стан в Моя дом срещу войската, срещу ония, които преминават напред и назад, и няма вече да дохожда притеснител;защото сега Аз ще гледам на това с Моите очи.</p>
<p>9. Ликувай от радост, дъще Сионова, тържествувай, дъще Иерусалимова: ето, твоят Цар иде при тебе, праведен и спасяващ, кротък, възееднал на ослица и на младо осле, син на подяремница.</p>
<p>10. Тогава ще изтребя колесниците у Ефрема и конете в Йерусалим, и ще бъде счупен военният лък; и Той ще възвести мир на народите, и владичеството Му ще бъде от море до море и от реката до земните краища.</p>
<p>11. А колкото за тебе, Израилю, заради кръвта на завета ти Аз ще освободя твоите затворници от рова, в който няма вода.</p>
<p>12. Връщайте се в крепостта вие, пленници, които се надявате [Каквото сега възвестявам, ще ти дам двойно.</p>
<p>13. Защото като лък ще изопна за Себе Си Иуда и ще напълня лъка с Ефрема, и ще подигна синовете ти, Сионе, против твоите синове, Ионио, и ще направя тебе ратоборски меч.</p>
<p>14. Ще се яви над тях Господ, и като светкавица ще изхвръкне стрелата Му; ще загърми Господ Бог с тръба и ще върви в южни бури.</p>
<p>15. Господ Саваот ще ги брани, и те ще изтребват и ще тъпчат прашните камъни; ще пият и ще шумят като от вино, и ще се напълнят като жертвени чаши, както ъглите на жертвеника.</p>
<p>16. И ще ги спаси техният Господ Бог в оня ден, като стадо от Своя народ; защото като камъни на корона те ще заблестят на земята Му.</p>
<p>17. О, колко голяма е благостта Му и каква е красотата Му! Житото ще одушеви езика на момците, и виното - момите.</p>
<p><strong><a name="10"></a>ГЛАВА 10.</strong></p>

<p>1. Искайте от Господа дъжд във време благоприятно; Господ ще блесне със светкавица и ще ви даде обилен дъжд, всекиму - злак на нива.</p>
<p>2. Защото терафимите говорят празни приказки, и гледачите виждат лъжливото и разказват лъжливи сънища; те утешават с празни приказки; затова се лутат като овци, търпят неволя, защото нямат пастир.</p>
<p>3. Против пастирите се разпали гневът Ми, и козлите Аз ще накажа; защото ще споходи Господ Саваот стадото Си, дома Иудин, и ще ги постави като славния Си кон на бой.</p>
<p>4. От него ще бъде краеъгълният камък, от него - гвоздеят, от него - лъкът за бой, от него ще излязат всички народо-управници.</p>
<p>5. И те ще бъдат като юнаци, които тъпчат враговете на война като улична кал, и ще се сражават, понеже Господ е с тях, и ще посрамят ездачите на коне.</p>
<p>6. Ще укрепя дома Иудин и ще спася дома Йосифов, и ще ги върна, защото Аз се смилих над тях, и те ще бъдат, като да не съм ги оставял; защото Аз съм техният Господ Бог, и ще ги чуя.</p>
<p>7. Като юнак ще бъде Ефрем; ще се развесели сърцето им като от вино, и ще видят това синовете им и ще се зарадват; във възторг ще бъде сърцето им у Господа.</p>
<p>8. Ще им дам знак и ще ги събера, защото Аз ги изкупих; те ще бъдат също тъй многобройни, както по-преди;</p>
<p>9. ще ги разселя между народите, и в далечни страни те ще си спомнят за Мене и ще живеят с децата си, и ще се върнат;</p>
<p>10. ще ги върна от земята Египетска и от Асирия ще ги събера; ще ги доведа в земята Галаадска и на Ливан, и няма да стигне място за тях.</p>
<p>11. Ще премине злото по морето и ще порази морските вълни; ще пресъхнат всички дълбочини на реката, и ще се смири гордостта на Асура, и скиптърът ще бъде отнет от Египет.</p>
<p>12. Ще ги укрепя в Господа, и те ще ходят в името Му, казва Господ.</p>
<p><strong><a name="11"></a>ГЛАВА 11.</strong></p>

<p>1. Отваряй, Ливане, портите си, и огън да погълне твоите кедри.</p>
<p>2. Ридай, кипарисе, защото падна кедърът, защото и великаните са опустошени; ридайте, дъбове васански, защото е повалена непреходната гора.</p>
<p>3. Чува се глас от ридание на пастири, защото е опустошено тяхното великолепие; чува се рикане на лъвчета, защото е опустошена хубостта на Йордан.</p>
<p>4. Тъй казва Господ, Бог мой: паси овците, обречени на клане,</p>
<p>5. които купувачите безнаказано колят, а продавачите им казват: "благословен да бъде Господ; аз разбогатях!" И пастирите им не ги жалят.</p>
<p>6. Защото Аз няма вече да прощавам жителите на тая земя, казва Господ; и ето, ще предам човеците, всекиго в ръцете на ближния му и в ръцете на царя му, и те ще поразяват земята, и Аз няма да я избавя от ръцете им.</p>
<p>7. И ще паса овците, обречени на клане, овци наистина бедни. И ще Си взема две тояги, и ще нарека едната - благоволение, Другата - вериги, и с тях ще паса овците.</p>
<p>8. И ще изтребя трима от пастирите в един месец; и ще се отвърне душата Ми от тях, както и тяхната душа се отвръща от Мене.</p>
<p>9. Тогава ще кажа: няма да ви паса; която умира, нека умре, и която загива, нека загине, а които остават, нека ядат плътта една на друга.</p>
<p>10. И ще взема тоягата Си "благоволение" и ще я пречупя, за да унищожа завета, който сключих с всички народи.</p>
<p>11. И той ще бъде унищожен в оня ден, и тогава ще узнаят бедните от овците, които Ме очакват, че това е словото на Господа.</p>
<p>12. И ще им кажа: ако ви е угодно, дайте Ми заплатата Ми; ако ли не - не давайте; и те ще Ми претеглят за отплата трийсет сребърника.</p>
<p>13. И рече ми Господ: хвърли ги в църковната каса, - висока цена, за каквато те Ме оцениха! И взех аз трийсетте сребърника и ги хвърлих в дома Господен за грънчаря.</p>
<p>14. И счупих другата Си тояга "вериги", за да разкъсам братството между Иуда и Израиля.</p>
<p>15. И Господ ми рече: вземи си още принадлежностите на едното от глупавите пастири.</p>
<p>16. Защото ето, Аз ще поставя пастир на тая земя, който не се грижи за загиващите, загубените няма да търси и болните няма да лекува, здравите няма да храни, а месото на тлъстите ще яде и копитата им ще откъсне.</p>
<p>17. Горко на невредния пастир, който оставя стадото! Меч върху ръката му и върху дясното му око! ръката му съвсем ще изсъхне, и дясното му око съвсем ще потъмнее.</p>
<p><strong><a name="12"></a>ГЛАВА 12.</strong></p>

<p>1. Пророческо слово на Господа за Израиля. - Господ, Който разпростря небето, основа земята и образува духа на човека вътре в него, казва:</p>
<p>2. ето, Аз ще направя Йерусалим чаша на изстъпление за всички околни народи, също и за Иуда през време на иерусалимската обсада.</p>
<p>3. В оня ден ще направя Йерусалим тежък камък за всички племена; всички, които ще го подигат, ще се изкилавят, а ще се съберат против него всички земни народи.</p>
<p>4. В оня ден, казва Господ, Аз ще поразя всеки кон с лудост и конника му - с безумие, а върху дома Иудин ще отворя очите Си. Всеки пък кон у народите ще поразя със слепота.</p>
<p>5. И ще кажат князете Иудини в сърцата си: моя сила са жителите на Йерусалим в Господа Саваота, техния Бог.</p>
<p>6. В оня ден Аз ще направя князете Иудини като жерава с огън между дърва и като запалено светило между снопове, и те ще изтребят всички околни народи и отдясно и отляво, и отново ще бъде населен Йерусалим на своето място, - в Йерусалим.</p>
<p>7. И Господ ще спаси първом шатрите на Иуда, та величието на дома Давидов и величието на иерусалимските жители да не се издига над Иуда.</p>
<p>8. В оня ден ще брани Господ жителите на Йерусалим, и най-слабият между тях ще стане в оня ден като Давида, а домът Давидов ще стане като Бог, като Ангел Господен пред тях.</p>
<p>9. В оня ден Аз ще изтребя всички народи, които нападат Йерусалим.</p>
<p>10. А върху дома Давидов и върху жителите иерусалимски ще излея дух на благодат и умиление, и те ще погледнат на Него, Когото те прободоха, и ще ридаят за Него, както се ридае за единороден син, и ще скърбят, както се скърби за първороден.</p>
<p>11. В оня ден ще се вдигне голям плач в Йерусалим, като плача на Хададримона в Мегидонската долина.</p>
<p>12. И ще ридае земята, всяко племе отделно: племето на дома Давидов отделно, и жените им отделно;</p>
<p>13. племето на дома Левиин отделно, и жените им отделно; племето Симеоново отделно, и жените им отделно;</p>
<p>14. всички останали племена, всяко племе отделно, и жените им отделно. му кажат: ти не трябва да живееш, защото говориш лъжа в името на Господа; и ще го порази баща му и майка му, които са го родили, когато той ще предсказва.</p>
<p><strong><a name="13"></a>ГЛАВА 13.</strong></p>

<p>1. Воня ден ще се отвори извор за дома Давидов и за жителите иерусалимски, за да се умият от грях и нечистотия.</p>
<p>2. В оня ден, казва Господ Саваот, Аз ще изтребя имената на идолите от тая земя, и те няма вече да се споменават, както и лъжепророците и нечистия дух ще отстраня от земята.</p>
<p>3. Тогава, ако някой предсказва, то баща му и майка му, които са го родили, ще му кажат: ти не трябва да живееш, защото говориш лъжа в името на Господа; и ще го порази баща му и майка му, които са го родили, когато той ще предсказва.</p>
<p>4. В оня ден ще се засрамят такива предсказвачи, всеки от видението си, когато почнат да предсказват, и няма да се обличат във власеница, за да лъжат.</p>
<p>5. И всеки ще каже: аз не съм пророк, аз съм земеделец, защото някой ме е направил роб от детинството ми.</p>
<p>6. Ще му кажат: а от какво имаш на ръцете си белези? И той ще отговори: от това, че ме биха вкъщи ония, които ме обичат.</p>
<p>7. О, мече! подигни се против Моя пастир и против ближния Ми, казва Господ Саваот: порази пастира, и ще се разпръснат овците! И Аз ще обърна ръката Си против малките.</p>
<p>8. И по цялата земя, казва Господ, две части от нея ще бъдат изтребени, ще измрат, а третата ще остане на нея.</p>
<p>9. И ще прекарам тая трета част през огън, и ще ги разтопя, както топят сребро, и ще ги очистя, както чистят злато: те ще призовават името Ми, и Аз ще ги чуя и ще кажа: това е Моят народ, и те ще рекат: Господ е мой Бог!</p>
<p><strong><a name="14"></a>ГЛАВА 14.</strong></p>

<p>1. Ето, настъпва денят Господен, и ще разделят награбеното от тебе сред те2. Ще събера всички народи на война срещу Йерусалим; градът ще бъде превзет, и домовете разграбени; жените ще бъдат обезчестени, и половината град ще отиде в плен; но останалият народ не ще бъде изтребен от града.</p>
<p>3.Тогава ще излезе Господ и ще се опълчи против тия народи, както се бе опълчил в боевия ден.</p>
<p>4. И ще застанат нозете Му в оня ден на Елеонската планина, която е пред лицето на Йерусалим към изток: и ще се разцепи през средата Елеонската планина от изток към запад с твърде голяма долина, и половината планина ще отиде към север, а половината й към юг.</p>
<p>5. И вие ще побегнете в долината на Моите планини; защото планинската долина ще се простира до Асил; и ще побегнете, както бягахте от земетръса в дните на Озия, цар иудейски; и ще дойде Господ, Бог мой, и всички светии с Него.</p>
<p>6. В оня ден няма да има светлина, светилата ще се махнат.</p>
<p>7. Тоя ден ще бъде едничък, известен само на Господа: нито ден, нито нощ; само привечер ще се яви светлина.</p>
<p>8. В оня ден живи води ще потекат от Йерусалим, половината им в източното море и половината им в западното море: лете и зиме тъй ще бъде.</p>
<p>9. И Господ ще бъде цар над цяла земя: в него ден Господ ще бъде един, и името Му - едно.</p>
<p>10. Цялата тая земя ще бъде като равнина, от Гаваон до Ремон, на юг от Йерусалим, който високо ще стои на мястото си и ще се насели от портите Вениаминови до мястото на първите порти, до ъгловите порти, и от кулата на Ананеила до царските ликове.</p>
<p>11. И ще живеят в него, и проклятие няма вече да има, но Йерусалим ще стои безопасно.</p>
<p>12. И ето какво ще бъде поражението, с което Господ ще порази всички народи, които са воювали против Йерусалим: тялото на всекиго ще изхилее, докато още той стои на нозете си, и очите му ще се стопят в длъбнатините си, и езикът му ще изсъхне в устата му.</p>
<p>13. В оня ден ще произлезе между тях голямо смущение от Господа, тъй че един ще хване ръката на другиго и ще подигне ръката му против ръката на ближния му.</p>
<p>14. Но и сам Иуда ще воюва против Йерусалим, и богатството на всички околни народи ще бъде събрано: злато, сребро и дрехи в голямо множество.</p>
<p>15. Ще бъде също такова поражение на коне и мъски, на камили и осли,и на всякакъв добитък, който ще се намира в стана им.</p>
<p>16. После всички останали от всички народи, които са дохождали против Йерусалим, ще дохождат от година на година, да се покланят на Царя, Господа Саваота, и да празнуват празник Шатри.</p>
<p>17. И ако някое от земните племена не отиде в Йерусалим, за да се поклони на Царя, на Господа Саваота, дъжд няма да има у тях.</p>
<p>18. И ако племето египетско не потегли на път и не дойде (тук), и то няма да има дъжд, и ще го постигне поражение, с каквото ще порази Господ народите, които не дохождат да празнуват празник Шатри.</p>
<p>19. Ето какво ще стане за греха на Египет и за греха на всички народи, които няма да дойдат да празнуват празник Шатри.</p>
<p>20. В онова време дори до конските обори ще бъде (начертано): светиня Господу, и котлите в дома Господен ще бъдат като жертвените блюда пред олтара.</p>
<p>21. И всички котли в Йерусалим и Иудея ще бъдат светиня на Господа Саваота, и ще дохождат всички, които принасят жертва, ще ги вземат и ще варят в тях, и няма вече да има нито един хананеец в дома на Господа Саваота в оня ден.</p>

            </div></div></div>
      </div>

      <div>
        <div class="reader-message"></div>
      </div>
      <div aria-owns="toolbar"></div>
    </div>
	</body>
</html>
