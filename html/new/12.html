<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>12. Съборно послание на св. ап. Иуда</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-12">bg-patriarshia.bg</a>
				<div class="domain-border"></div>
				<h1 class="reader-title">12. Съборно послание на св. ап. Иуда</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;3–4&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">3–4 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p>ГЛАВА 1.</p>
							<p>1. Иуда, раб на Иисуса Христа, а брат на Иакова - до призваните, осветени в Бога Отца и запазени от Иисуса Христа:</p>
							<p>2. милост вам и мир и любов да изобилва.</p>
							<p>3. Възлюбени, като имам голямо усърдие да ви пиша за общото наше спасение, счетох за нужно да ви пиша и помоля - да се подвизавате за вярата, веднъж завинаги предадена на светиите.</p>
							<p>4. Защото са се вмъкнали някои човеци, чието осъждане е отдавна предназначено, нечестивци, които обръщат благодатта на Бога нашего в разпътство и се отричат от едничния Владика Бога и Господа нашего Иисуса Христа.</p>
							<p>5. Искам да ви напомня, - макар да знаете вече това, - че Господ, като избави народа от Египетската земя, погуби отпосле ония, които не вярваха;</p>
							<p>6. ангелите пък, които не опазиха своето началство, а напуснаха жилището си, запази във вечни окови, в мрак, за съда на великия ден.</p>
							<p>7. Както Содом и Гомора и околните градове, които по същия начин като тях блудствуваха и налитаха на друга плът, станаха за пример с това, че бидоха наказани с вечен огън, -</p>
							<p>8. също тъй ще бъде и с тия, които, бълнувайки като насъне, сквернят плътта, презират началниците и хулят властта.</p>
							<p>9. А Михаил Архангел, когато се препираше с дявола за Моисеевото тяло, не посмея да произнесе хулна присъда, а рече: Господ да ти забрани.</p>
							<p>10. А тия хулят това, що не знаят; което пък по природа като безсловесните животни знаят, в него се разтляват.</p>
							<p>11. Горко им, защото тръгнаха по Каиновия път, хвърлиха се в користната заблуда на Валаама и загинаха в упорството Кореево.</p>
							<p>12. Те са петно на вашите "вечери на любовта", като пируват с вас и без страх се гоят. Те са безводни облаци, носени от ветрове, есенни дървета, безплодни, дваж умрели, изкоренени,</p>
							<p>13. свирепи морски вълни, които разпенят срамотиите си, звезди скитници, за които мракът на тъмнината е навеки запазен.</p>
							<p>14. За тях е пророкувал и Енох, седмият от Адама, като казва: ето, иде Господ с десетки хиляди Свои свети Ангели,</p>
							<p>15. за да извърши съд над всички и да изобличи всички нечестивци между тях за всички дела, които са извършили с нечестието си, и за всички жестоки думи, които са изрекли против Него нечестивите грешници.</p>
							<p>16. Те са роптачи, недоволници, които постъпят според своите похоти (нечестиво и беззаконно); устата им произнасят надути думи, и за облага биват ласкатели.</p>
							<p>17. Но вие, възлюбени, помнете думите, които апостолите на Господа нашето Иисуса Христа предрекоха;</p>
							<p>18. те ви говореха, че в последно време ще се явят подигравачи, които ще постъпват според нечестивите си похоти.</p>
							<p>19. Те са човеци, които се лъчат (от единството на вярата), те са душевни - и нямат дух.</p>
							<p>20. А вие, възлюбени, като се назидава-те в просветата ваша вяра и се молите чрез Дух Светии,</p>
							<p>21. запазвайте себе си в любов Божия, очаквайки милост от Господа нашето Иисуса Христа, за вечен живот;</p>
							<p>22. и към едни бивайте милостиви с разсъждение,</p>
							<p>23. а други със страх спасявайте, като ги изтръгвате от огън, и изобличавайте със страх, като се гнусите от дрехата, която е осквернена от плътта.</p>
							<p>24. А на Оногова, Който може да ви запази от прегрешения и да ви постави пред славата Си непорочни в радост, -</p>
							<p>25. на Едничкия премъдър Бог, наш Спасител чрез Иисуса Христа Господа нашето, слава и величие, сила и власт преди всички векове, сега и във всички векове. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
