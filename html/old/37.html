<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>37. Книга на пророк Амоса</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-old-testament-37">bg-patriarshia.bg</a>
				<div class="domain-border"></div>
				<h1 class="reader-title">37. Книга на пророк Амоса</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;18–22&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">18–22 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава:&nbsp; <a href="#1">1</a>&nbsp; <a href="#">2</a>&nbsp; <a href="#3">3</a>&nbsp; <a href="#4">4</a>&nbsp; <a href="#5">5</a>&nbsp; <a href="#6">6</a>&nbsp; <a href="#7">7</a>&nbsp; <a href="#8">8</a>&nbsp; <a href="#9">9</a></strong></p>
							<p><strong><a name="1"></a>ГЛАВА 1.</strong></p>

							<p>1. Думи на Амоса, един от пастирите текойски, думи, които той чу във видение за Израиля в дните на иудейския чар Озия, и в дните на израилския цар Иеровоама, син Иоасов, две години преди труса.</p>
							<p>2. И рече той: Господ ще загърми от Сион и ще издаде гласа Си из Йерусалим, - и Ще се разплачат хижите пастирски, и ще изсъхне върхът на Кармил.</p>
							<p>3. Тъй казва Господ: за три престъпления на Дамаск и за четири няма да го пощадя, защото те вършаха Галаад с железни дикани.</p>
							<p>4. И ще пратя огън върху дома на Азаила - и той ще погълне дворците на Вена-Дада.</p>
							<p>5. И ще разбия заверките на Дамаск и ще изтребя жителите на долина Авен и оногова, който държи скиптър, из дома Еденов; народът арамейски ще отиде в плен в Кир, казва Господ.</p>
							<p>6. Тъй казва Господ: за три престъпления на Газа и за четири няма да я пощадя, защото те откараха всички в плен, за да ги предадат на Едома.</p>
							<p>7. И ще пратя огън в стените на Газа - и ще погълне дворците й.</p>
							<p>8. И ще изтребя жителите на Азот и оногова, който държи скиптър в Аскалон, и Ще обърна ръката Си против Екрон, - и ще загине остатъкът филистимци, казва Господ Бог.</p>
							<p>9. Тъй казва Господ: за три престъпления на Тир и за четири няма да го пощадя, защото те предадоха на Едома всички пленници, и не си спомниха за братския съюз.</p>
							<p>10. Ще пратя огън в стените на Тир - и ще погълне дворците му.</p>
							<p>11. Тъй казва Господ: за три престъпления на Едома и за четири няма да го пощадя, защото той преследва брата си с меч, потъпка родствените чувства, свирепствува постоянно в гнева си и всякога запазваше яростта си.</p>
							<p>12. И ще пратя огън върху Теман, - и той ще погълне дворците на Восор.</p>
							<p>13. Тъй казва Господ: за три престъпления на синовете Амонови и за четири няма да ги пощадя, защото те разсичаха непразни в Галаад, за да разширят границите си.</p>
							<p>14. И ще запаля огън в стените на Рава - и той ще погълне дворците й сред крясък в деня на битката, с вихър в деня на бурята.</p>
							<p>15. И ще отиде царят им в плен, той и князете му наедно с него, казва Господ.</p>
							<p><strong><a name="2"></a>ГЛАВА 2.</strong></p>

							<p>1. Тъй казва Господ: за три престъпления на Моава и за четири няма да го пощадя, защото той изгори костите на царя едомски и ги направи вар.</p>
							<p>2. И ще пратя огън върху Моава - и той ще погълне дворците кериотски, и ще загине Моав всред поразия с шум, при тръбен звук.</p>
							<p>3. Ще изтребя съдията изсред него и ще умъртвя всичките му князе наедно с него, казва Господ.</p>
							<p>4. Тъй казва Господ: за три престъпления на Иуда и за четири няма да го пощадя, защото отхвърлиха закона на Господа и наредбите Му не спазиха, и идолите им, след които ходеха бащите им, ги отклониха от пътя.</p>
							<p>5. И ще пратя огън върху Иуда - и той ще погълне дворците иерусалимски.</p>
							<p>6. Тъй казва Господ: за три престъпления на Израиля и за четири няма да го пощадя, защото продават праведен за сребро и сиромаха - за двои сандали.</p>
							<p>7. Жадуват да видят земния прах върху главата на сиромаха, и пътя на кротките изкривяват; дори баща и син ходят при една жена, за да безчестят светото Ми име.</p>
							<p>8. Лежат при всеки жертвеник върху дрехи, взети в залог, и вино, изнудено от обвинени, пият в дома на боговете си</p>
							<p>9. Но Аз изтребих пред лицето им Аморея, чиято височина беше като височина на кедър, и който беше як като дъб; Аз изтребих плода му горе, а коренете му - долу.</p>
							<p>10. А вас пък изведох из земята Египетска и ви водих по пустинята четирийсет години, за да наследите земята Аморейска.</p>
							<p>11. От вашите синове избирах за пророци и от момците ваши - за назореи; не е ли това тъй, синове Израилеви? казва Господ.</p>
							<p>12. А поихте назореите с вино и на пророците заповядахте, думайки: не пророкувайте.</p>
							<p>13. Ето, Аз ще ви стегна, както се стяга кола, натоварена със снопи, -</p>
							<p>14. и бързият не ще има сила да бяга, якият не ще издържи якостта си и храбрият не ще спаси живота си;</p>
							<p>15. нито оня, който стреля с лък, ще устои, нито бързоходец ще избяга, нито яхналият на кон ще спаси живота си</p>
							<p>16. И най-юначният от храбрите ще избяга гол в оня ден, казва Господ.</p>
							<p><strong><a name="3"></a>ГЛАВА 3.</strong></p>

							<p>1. Чуйте това слово, което Господ изрече против вас, синове Израилеви, - против цялото племе, което изведох из земята Египетска, - думайки:</p>
							<p>2. само вас признах Аз от всички земни племена, затова и ще изискам от вас за всички ваши беззакония.</p>
							<p>3. Тръгват ли двама наедно, без да се сговорят помежду си?</p>
							<p>4. Реве ли лъв в гора, когато няма пред него плячка? издава ли гласа си лъвче от леговището си, когато нищо не е уловило?</p>
							<p>5. Улавя ли се птица в примка на земята, когато няма мрежа за нея? Ще се дигне ли от земята примката, когато нищо не се е уловило в нея?</p>
							<p>6. Тръби ли в град тръба, и да се не изплаши народът? Става ли в град злополука, която да не е допуснал Господ?</p>
							<p>7. Защото Господ Бог нищо не прави, без да открие тайната Си на Своите раби - пророците.</p>
							<p>8. Лъв зарика, - кой няма да трепне? Господ Бог каза, - кой няма да пророкува?</p>
							<p>9. Прогласете от покривите в Азот и от покривите в земята Египетска и кажете: съберете се по планините на Самария и погледнете голямото безчинство в нея и наеилията всред нея.</p>
							<p>10. Те не знаят да постъпват справедливо, казва Господ: с насилие и грабеж събират съкровища в чертозите си.</p>
							<p>11. Затова тъй казва Господ Бог: ето неприятелят, и при това - около цялата земя! Той ще свали твоята мощ, и твоите чертози ще бъдат ограбени.</p>
							<p>12. Тъй казва Господ: както понякога пастирът изтръгва от лъвските уста два пищяла или част от ухо, тъй ще бъдат спасени синовете Израилеви, които седят в Самария в ъгъла на постелката и в Дамаск на легло.</p>
							<p>13. Слушайте и бъдете свидетели против дома Иаковов, казва Господ Бог, Бог Саваот.</p>
							<p>14. Защото в оня ден, когато изискам от Израиля за престъпленията му, ще изискам и за жертвениците във Ветил; ще бъдат отсечени роговете на олтара и ще паднат на земята.</p>
							<p>15. Ще поразя зимния дом наедно с летния дом, и ще изчезнат домове с украшения от слонова кост, ще изчезнат много домове, казва Господ.</p>
							<p><strong><a name="4"></a>ГЛАВА 4.</strong></p>

							<p>1. Чуйте това слово, телици васански, които сте на Самарийска планина, - вие, които притеснявате сиромаси, угнетявате бедни и казвате на господарите си: "поднасяйте, а ние ще пием!"</p>
							<p>2. Кле се Господ Бог в Своята светост, че ето, ще дойдат върху ви дни, когато ще ви повлекат с куки и останалите от вас - с въдици.</p>
							<p>3. И ще излезете през проломите на стените, всяка - както се случи, и ще хвърлите всички украшения от чертозите, казва Господ.</p>
							<p>4. Идете във Ветил - и грешете, в Галгал - и умножавайте престъпленията, принасяйте жертвите си всяко утро, десятъците си поне през всеки три дни.</p>
							<p>5. Принасяйте за благодарствена жертва квасно, обаждайте за доброволните си приноси и разгласяйте за тях, защото вие това обичате, синове Израилеви, казва Господ Бог.</p>
							<p>6. Затова ви и дадох чисти зъби във всички ваши градове и недостиг от хляб във всички ваши селища; но вие не се обърнахте към Мене, казва Господ.</p>
							<p>7. И задържах от вас дъжда три месеца до жътва; проливах дъжд върху един град, а върху други град не проливах дъжд; една част беше напоявана с дъжд, а друга, непоръсена с дъжд, изсъхваше.</p>
							<p>8. И събираха се два, три града в един град, за да се напият с вода, и не можаха до ситост да се напият; но и тогава вие се не обърнахте към мене, казва Господ.</p>
							<p>9. Поразявах ви с главня и жълтеница по житата; многото ви градини и лозя, смоковници и маслини пояждаше гъсеница, - и при все това се не обърнахте към Мене, казва Господ.</p>
							<p>10. Пращах ви мор, като египетския, избивах с меч момците ви, като откарвах конете в плен, тъй че смрад от вашите станове се подигаше в ноздрите ви, - и при все това се не обърнахте към Мене, казва Господ.</p>
							<p>11. Извършвах сред вас разрушение, както Бог разруши Содом и Гомора, и вие бяхте изтеглени като главня из огън, - и при все това се не обърнахте към Мене, казва Господ.</p>
							<p>12. Затова тъй ще постъпя с тебе, Израилю; и понеже тъй ще постъпя с тебе, приготви се да посрещнеш Бога твой, Израилю,</p>
							<p>13. защото ето. Той е, Който образува планини и създава вятъра и обявява на човека намеренията му, утринната светлина обръща на мрак и върви високо над земята. Господ Бог Саваот е името Му.</p>
							<p><strong><a name="5"></a>ГЛАВА 5.</strong></p>

							<p>1. Слушайте това слово, с което ще дигна плач за вас, доме Израилев.</p>
							<p>2. Падна, няма вече да стане девицата Израилева! Свалена е на своята земя, и няма кой да я дигне.</p>
							<p>3. Защото тъй казва Господ Бог: град, който изваждаше хиляда, ще остане само със сто, а който изваждаше сто, ще остане с десет в дома Израилев.</p>
							<p>4. Защото тъй казва Господ на дома Израилев: потърсете Ме - и ще бъдете живи.</p>
							<p>5. Не търсете Ветил, не ходете в Галгал и за Вирсавия не пътувайте, защото цял Галгал ще отиде в плен, и Ветил ще се обърне на нищо.</p>
							<p>6. Потърсете Господа - и ще бъдете живи, за да се не устреми Той срещу дома Йосифов като огън, който ще го погълне, и не ще има кой да го изгаси във Ветил.</p>
							<p>7. О, вие, които превръщате правосъдието в отрова и правдата хвърляте наземи!</p>
							<p>8. Кой е сътворил седмозвездието и Орион и превръща смъртната сянка в ясно утро, а деня прави тъмен като нощ, извиква морските води и ги разлива по лицето на земята? Господ е името Му!</p>
							<p>9. Той подкрепя опустошителя против силния, и опустошителят влиза в крепостта.</p>
							<p>10. А те мразят оногова, който изобличава при портите, и се гнусят от оногова, който говори правда.</p>
							<p>11. И тъй, задето тъпчите сиромаха и вземате от него подаръци жито, вие ще построите домове от дялан камък, ала няма да живеете в тях; ще насадите хубави лозя, ала вино от тях няма да пиете.</p>
							<p>12. Защото Аз зная, колко многобройни са вашите престъпления, и колко тежки са вашите грехове; вие сте врагове на правия, вземате подкуп и изопачавате в съда делата на сиромасите.</p>
							<p>13. Поради това разумният е безмълвен в това време, защото времето е лошо.</p>
							<p>14. Търсете доброто, а не злото, за да останете живи - и тогава Господ Бог Саваот ще бъде с вас, както вие казвате.</p>
							<p>15. Намразете злото, обикнете доброто и възстановете правосъдие при портите; може би, Господ Бог Саваот ще помилува остатъка Йосифов.</p>
							<p>16. Затова тъй казва Господ Бог Саваот, Вседържител: по всички улици ще има плач, и по всички пътища ще викат: уви, уви! И ще повикат земеделеца да жалее и изкусните в плачевни песни - да плачат,</p>
							<p>17. и по всички лозя ще има плач, защото Аз ще премина посред тебе, казва Господ.</p>
							<p>18. Горко на ония, които желаят деня Господен! Защо ви е тоя ден Господен? Той е тъма, а не светлина, -</p>
							<p>19. също, както ако някой побегнеше от лъв - и го срещнеше мечка, или ако дойдеше вкъщи и се опреше с ръка о стената - и го ухапеше змия.</p>
							<p>20. Нима денят Господен не е мрак, а светлина? Той е тъма, и няма в него блясък.</p>
							<p>21. Мразя, отхвърлям празниците ви и не помирисвам жертвите ви през време на тържествените ви събрания.</p>
							<p>22. Ако Ми принесете всесъжения и хлебен принос, няма да ги приема и няма да погледна милостиво на благодарствената жертва от тлъстите ви телци.</p>
							<p>23. Отстрани от Мене шума на твоите песни, защото звуците на твоите гусли няма да слушам.</p>
							<p>24. Нека тече като вода правосъдието, и правдата, като силен поток!</p>
							<p>25. Принасяхте ли Ми жертви и хлебни дарове в пустинята през четирийсет години, доме Израилев?</p>
							<p>26. Вие носихте скинията Молохова и звездата на вашия бог Ремфан - образи, които направихте за себе си.</p>
							<p>27. Затова Аз ще ви преселя зад Дамаск, казва Господ; Бог Саваот е името Му.</p>
							<p><strong><a name="6"></a>ГЛАВА 6.</strong></p>

							<p>1. Горко на безгрижните в Сион и на надяващите се на планината Самарийска големци от първенствуващия народ, при които дохожда домът Израилев!</p>
							<p>2. Минете в Калне и вижте, оттам преминете в Емат велики и спуснете се в Гет Филистимски: не са ли те по-добри от тия царства? не са ли по-широки техните предели от вашите предели?</p>
							<p>3. Горко вам, които смятате, че е далеч злочестият ден, и правите да се приближи тържеството на насилието,</p>
							<p>4. които лежите на одрове от слонова кост и се обтягате на леглата си, ядете най-добри овни от стадото и телета от тлъсто пасбище,</p>
							<p>5. пеете под звука на гусли, мислейки, че владеете свиралото като Давида,</p>
							<p>6. пиете вино от чаши, мажете се с най-добри мазила и не ви боли сърце за злополуката на Иосифа!</p>
							<p>7. Затова сега те ще отидат в плен начело на пленниците, и ще се свърши ликуването на изнежените.</p>
							<p>8. Кълне се Господ Бог Сам в Себе Си и тъй казва Господ Бог Саваот: гнуся се от високомерието на Иакова и мразя чертозите му, и ще предам града и всичко, що го пълни.</p>
							<p>9. И ако в някоя къща останат десет души, и те ще умрат;</p>
							<p>10. ще ги вземе роднината им или съжителят, за да изнесе костите им из къщи, и ще попита оногова, който стои при къщата: "имаш ли още някого?" Той ще отговори: "нямам никого". И тоя ще рече: "мълчи! защото не бива да се споменува името Господне".</p>
							<p>11. Защото ето, Господ ще даде заповед и ще съсипе големите къщи чрез разцепвания, а малките чрез пропуквания.</p>
							<p>12. Тичат ли коне по скала? Може ли се разора тя с волове? Вие пък превръщате правосъдието в отрова, а плода на правдата-в горчило,</p>
							<p>13. вие, които се възхищавате от нищо и никакви неща и казвате: "нали със своя сила спечелихме си мощ?"</p>
							<p>14. Ето, Аз, казва Господ Бог Саваот, ще подигна народ против вас, доме Израилев, и ще ви изтикват от входа в Емат до потока в пустинята.</p>
							<p><strong><a name="7"></a>ГЛАВА 7.</strong></p>

							<p>1. Такова видение ми откри Господ Бог: ето, Той създаде скакалци, когато почна да никне късната трева, и това беше трева след царската коситба.</p>
							<p>2. И ето, когато те свършиха да ядат тревата на земята, рекох: Господи Боже, смили се; как ще устои Иаков? Той е твърде малък.</p>
							<p>3. И Господ съжали за това: "няма това да бъде", рече Господ.</p>
							<p>4. Такова видение ми откри Господ Бог: ето, Господ Бог произведе огън за съд - и той погълна голяма бездна, погълна и част от земята.</p>
							<p>5. И рекох: Господи Боже, спри; как ще устои Иаков? той е твърде малък.</p>
							<p>6. И Господ съжали за това: "и това няма да бъде", рече Господ Бог.</p>
							<p>7. Такова видение ми Той откри: ето, Господ стоеше на отвесна стена, и в ръката Му имаше оловен отвее.</p>
							<p>8. И рече ми Господ: "какво виждаш, Амосе?" Аз отговорих: "отвее". И Господ рече: "ето, ще туря отвее сред Моя народ Израиля; няма вече да му прощавам.</p>
							<p>9. Опустошени ще бъдат мсертвените оброчища Исаакови и разрушени ще бъдат светилищата Израилеви, и ще въстана с меч против дома Иеровоамов".</p>
							<p>10. И Амасия, свещеник ветилски, прати при израилския цар Иеровоама, да кажат: Амос дига бунт против тебе сред дома Израилев; земята не може да търпи неговите думи,</p>
							<p>11. защото тъй казва той: от меч ще умре Иеровоам, а Израил непременно ще бъде откаран пленник от земята си</p>
							<p>12. И рече Амасия на Амоса: ясновидецо, иди и се отстрани в земята Иудина; там яж хляб и там пророкувай,</p>
							<p>13. а във Ветил вече не пророкувай: защото той е светиня царева и е царски дом.</p>
							<p>14. Отговори Амос и рече на Амасия: аз не съм пророк и не съм син на пророк; аз бях пастир и събирах диви смокви.</p>
							<p>15. Но Господ ме взе от овците и ми рече: иди, пророкувай при Моя народ Израиля.</p>
							<p>16. Сега изслушай словото Господне. Ти казваш: не пророкувай против Израиля и не произнасяй думи против дома Исааков.</p>
							<p>17. Затова ето що казва Господ: жена ти ще бъде обезчестена в града, твоите синове и дъщери ще паднат от меч, земята ти ще бъде разделена с мерилна връв, ти ще умреш в нечиста земя, а Израил непременно ще бъде отведен от земята си.</p>
							<p><strong><a name="8"></a>ГЛАВА 8.</strong></p>

							<p>1. Такова видение ми откри Господ Бог: ето, кошница с узрели плодове.</p>
							<p>2. И рече Той: какво виждаш, Амосе? Отговорих: кошница с узрели плодове. Тогава Господ ми рече: дойде краят на Моя народ Израиля: няма вече да му прощавам.</p>
							<p>3. Песните в чертозите през оня ден ще се обърнат на ридание, казва Господ Бог; много трупове ще има, навред ще ги хвърлят мълком.</p>
							<p>4. Изслушайте това, вие, които жадувате да погълнете бедни и да погубите сиромаси, -</p>
							<p>5. вие, които казвате: кога ще премине новолунието, за да продаваме жито, и събота - да отворим житниците, да намалим мярката, да уголемим цената на сиклата и да измамваме с неверни къпони,</p>
							<p>6. да прикупваме неимотни със сребро, и сиромаси за двои обуща, а отсевки от жито да продаваме?</p>
							<p>7. Кле се Господ в славата на Иакова: наистина няма навеки да забравя нито едно от делата им!</p>
							<p>8. Няма ли да се потресе земята от това, и няма ли да заплаче всеки живеещ на нея? Тя цяла ще се развълнува като река, и ще се подига и спуща като реката Египетска.</p>
							<p>9. И в оня ден, казва Господ Бог, ще направя слънцето да залезе по пладне и ще помрача земята посред бял ден;</p>
							<p>10. ще обърна празниците ви на тъга и всичките ви песни - на плач; ще туря вретище на всички чресла и плешивост - на всяка глава; и ще произведа в страната плач като за едничък син, и краят й ще бъде като тъжовен ден.</p>
							<p>11. Ето, настъпват дни, казва Господ Бог, когато ще пратя на земята глад - не глад за хляб, не жажда за вода, а жажда за слушане думите Господни.</p>
							<p>12. И ще ходят от море до море, ще се .скитат от север до изток, търсейки словото Господне, и няма да го намерят.</p>
							<p>13. В оня ден ще премират от жажда хубавите девици и момци,</p>
							<p>14. които се кълнат в греха самарийски и казват: жив е твоят бог, Дане, и жив е пътят за Вирсавия! - Те ще паднат и вече няма да станат.</p>
							<p><strong><a name="9"></a>ГЛАВА 9.</strong></p>

							<p>1. Видях Господа да стои над жертвеника, и каза: удари в горния праг на вратата, за да се разтърсят спонците, и ги срути върху главите на всички тях, а останалите от тях ще избия Аз с меч: никой от тях, който бяга, няма да избяга, и никой от тях, който иска да се спаси, няма да се спаси.</p>
							<p>2. Макар да се заровят в преизподнята, и оттам ръката Ми ще ги вземе; макар да се покачат на небето, и оттам ще ги сваля.</p>
							<p>3. Макар да се скрият навръх Кармил, и там ще ги намеря и ще ги взема; макар да се скрият от очите Ми в морското дъно, и там ще заповядам на морския змей да ги ухапе.</p>
							<p>4. И ако отидат в плен пред враговете си, ще заповядам на меча и там да ги избие. Ще обърна върху тях очите Си тям за зло, а не за добро.</p>
							<p>5. Защото Господ Бог Саваот ще се допре до земята, и тя ще се разтопи, и ще се Разплачат всички живеещи на нея; ще се подигне тя цяла като река, и ще се спусне като реката Египетска.</p>
							<p>6. Той съгради горните Си чертози на небесата и свода Си закрепи на земята; повика морските води и ги излива по лицето на земята; Господ е името Му.</p>
							<p>7. Вие, синове Израилеви, не сте ли за Мене като синове етиопски? казва Господ. Нали Аз изведох Израиля из земята Египетска и филистимци - из Кафтор и арамяни - из Кир?</p>
							<p>8. Ето, очите на Господа Бога са върху грешното царство, и Аз ще го изтребя от земното лице, но дома Иаковов няма съвсем да изтребя, казва Господ.</p>
							<p>9. Защото ето. Аз ще заповядам и ще пръсна дома Израилев по всички народи, както се пръскат зърна в решето, и нито едно не пада на земята.</p>
							<p>10. От меч ще умрат всички грешници измежду Моя народ, които казват: "няма да ни постигне и няма да дойде при нас това зло!"</p>
							<p>11. В оня ден Аз ще възстановя падналата скиния Давидова, ще запълня нейните пукнатини, срутеното ще въздигна и ще уредя, както в стародавни дни,</p>
							<p>12. за да завладеят остатъка от Едома и всички народи, между които ще се възвести името Ми, казва Господ, Който върши всичко това.</p>
							<p>13. Ето, ще настъпят дни, казва Господ, когато орач ще заваря още жътваря и тъпчещият грозде - сеяча; и планините ще пущат гроздов сок, и от всички хълмове ще потече.</p>
							<p>14. Ще върна от плен Моя народ Израиля; те ще застроят опустелите градове и ще се поселят в тях; ще насадят лозя и ще пият вино от тях, ще си уредят градини и ще ядат плодове от тях.</p>
							<p>15. И ще ги настаня в земята им, и те няма да бъдат вече изтръгвани от земята си, която Аз им дадох, казва Господ, Бог твой.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
