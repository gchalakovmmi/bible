<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>17. Послание на св. ап. Павла до Ефесяни</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-17">bg-patriarshia.bg</a>
				<div class="domain-border"></div>
				<h1 class="reader-title">17. Послание на св. ап. Павла до Ефесяни</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;14–18&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">14–18 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a> <a href="#6">6</a></strong></p>
							<p><strong><a name="1"></a>ГЛАВА 1.</strong></p>
							<p>1. Павел, апостол на Иисуса Христа по воля Божия - до намиращите се в Ефес светии и вярващи в Христа Иисуса:</p>
							<p>2. благодат вам и мир от Бога Отца нашего и от Господа Иисуса Христа.</p>
							<p>3. Благословен да бъде Бог и Отец на Господа нашето Иисуса Христа, Който ни благослови в Христа с всяко духовно благословение от небесата,</p>
							<p>4. както и ни избра чрез Него, преди да се свят създаде, за да бъдем свети и непорочни пред Него с любов,</p>
							<p>5. както предопредели да ни осинови за Себе Си чрез Иисуса Христа, по благоволение на Своята воля,</p>
							<p>6. за да бъде хвалена славата на Неговата благодат, с която Той ни е облагодатствувал чрез Своя Възлюбен,</p>
							<p>7. в Когото имаме изкупление чрез кръвта Му, прошка на греховете по богатството на Неговата благодат.</p>
							<p>8. Тая благодат Той изобилно ни дарува във всяка премъдрост и разум,</p>
							<p>9. като ни откри тайната на волята Си по Своето благоволение, що бе отпреди положил в Себе Си,</p>
							<p>10. в нареждане изпълнението на времената, за да съедини всичко небесно и земно под един глава - Христа.</p>
							<p>11. Чрез Него ние бяхме и избрани за наследници, предназначени по определение на Бога, Който върши всичко по решение на волята Си,</p>
							<p>12. за да послужим за похвала на славата Му ние, които отпреди се надявахме на -Христа;</p>
							<p>13. чрез Него и вие, като чухте словото на истината - благовестието за вашето спасение, и като повярвахте в Него, бидохте запечатани с обещания Светии Дух,</p>
							<p>14. Който е залог за нашето наследство, та да се изкупи достоянието Му за похвала на славата Му.</p>
							<p>15. Ето защо и аз, като чух за вашата вяра в Христа Иисуса и за любовта към всички светии,</p>
							<p>16. не преставам да благодаря на Бога за вас, като ви споменувам в молитвите си,</p>
							<p>17. щото Бог на Господа нашето Иисуса Христа, Отец на славата, да ви даде дух на премъдрост и откровение, за да Го познаете,</p>
							<p>18. и да просвети очите на сърцето ви, та да познаете, в що се състои надеждата на тия, които са призвани от Него, какво е богатството на славното Негово наследство за светиите,</p>
							<p>19. и колко е безмерно величието на Неговата мощ в нас, които вярваме чрез действието на крепката Му сила.</p>
							<p>20. С тая сила Той действува в Христа, като Го възкреси от мъртвите и постави от дясната Си страна на небесата,</p>
							<p>21. по-горе от всяко началство и власт, сила и господство и от всяко име, с което именуват не само в тоя век, но и в бъдещия,</p>
							<p>22. и покори всичко под нозете Му и Го постави над всичко Глава на църквата,</p>
							<p>23. която е Негово тяло, пълнота на Тогова. Който изпълня всичко във всичко.</p>
							<p><strong><a name="2"></a>ГЛАВА 2.</strong></p>
							<p>1. И вас, мъртвите поради вашите престъпления и грехове.</p>
							<p>2. в които живяхте някогаш според живота на тоя свят, съгласно с княза на въздушната власт, сиреч на духа, който сега действува в синовете на неверието,</p>
							<p>3. сред които и ние всинца живяхме някогаш според плътските си похоти, изпълнявайки желанията на плътта и на помислите, и по естество бяхме, както и другите, чеда на гнева, -</p>
							<p>4. Бог, богат с милост, поради голямата Си любов, с която ни обикна,</p>
							<p>5. макар да бяхме мъртви поради престъпленията, оживотвори с Христа (по благодат сте спасени),</p>
							<p>6. и възкреси с Него и постави на небесата в Христа Иисуса,</p>
							<p>7. за да яви на бъдещите векове преизобилното богатство на Своята благодат в доброта към нас чрез Христа Иисуса.</p>
							<p>8. Защото по благодат сте спасени чрез вярата; и това не е от вас - Божий дар е;</p>
							<p>9. не е от дела, за да не би някой да се похвали.</p>
							<p>10. Защото Негово творение сме ние, създадени в Христа Иисуса за добри дела, що Бог е предназначил да вършим.</p>
							<p>11. И тъй, помнете, че вие, някогаш езичници по плът, които бяхте назовавани необрязани от тъй наричаните обрязани с плътско обрязване, извършвано с ръце,</p>
							<p>12. че вие бяхте тогава без Христа, отстранени от израилското общество, чужди към заветите на обещанието, лишени от надежда и безбожници в света;</p>
							<p>13. а сега в Христа Иисуса вие, които някогаш бяхте далеч, станахте близки чрез кръвта Христова.</p>
							<p>14. Защото Той е нашият мир. Който направи от двата народа един и разруши преградата, що беше посред,</p>
							<p>15. като с плътта Си унищожи враждата, а с учението - закона на заповедите, за да създаде в Себе Си от двата народа един нов човек, въдворявайки мир,</p>
							<p>16. и в едно тяло да примири двата народа с Бога чрез кръста, като на него уби враждата;</p>
							<p>17. и като дойде, благовести мир на вас, далечни и близки,</p>
							<p>18. защото чрез Него и едните и другите имаме достъп при Отца, в единия Дух.</p>
							<p>19. И тъй, вие не сте вече чужди и пришълци, а съграждани на светиите и свои на Бога,</p>
							<p>20. като се утвърдихте върху основата на апостолите и пророците, имайки Самия Иисуса Христа за краеъгълен камък,</p>
							<p>21. върху който цялото здание, стройно сглобено, възраства в храм свет чрез Господа,</p>
							<p>22. върху който и вие се съзиждате в жилище Божие чрез Духа.</p>
							<p><strong><a name="3"></a>ГЛАВА 3.</strong></p>
							<p>1. Ето защо аз, Павел, съм окованик Иисус Христов за вас езичниците.</p>
							<p>2. Вие чухте за разпоредбата на благодатта Божия, мене дадена за вас,</p>
							<p>3. именно, че чрез откровение Бог ми възвести тайната (както и по-горе ви писах накратко,</p>
							<p>4. от което, като четете, можете проумя, как съм схванал тайната на Христа),</p>
							<p>5. която не беше възвестена на синовете човешки от предишните поколения, както сега се откри на светите Му апостоли и пророци чрез Духа Светаго.</p>
							<p>6. Това стана, за да бъдат езичниците сънаследници, съставящи едно тяло, и съпричастници на обещанието Божие в Христа Иисуса чрез благовестието,</p>
							<p>7. на което станах служител според дара на благодатта Божия, дадена ми по действие на Неговата сила.</p>
							<p>8. На мене, най-малкия от всички светии, се даде тая благодат - да благовестя на езичниците неизследимото богатство Христово</p>
							<p>9. и да открия на всички, в що се състои разпоредбата на тайната, скривана от векове в Бога, Който създаде всичко чрез Иисуса Христа,</p>
							<p>10. та многоразличната премъдрост Божия да стане сега чрез църквата известна на началствата и властите небесни,</p>
							<p>11. по предвечното определение, което Той е изпълнил в Христа Иисуса, Господа нашего,</p>
							<p>12. у Когото, чрез вярата в Него, имаме дръзновение да се доближаваме към Бога с доверие.</p>
							<p>13. Поради това моля ви, не падайте духом пред моите заради вас скърби, които са ваша слава.</p>
							<p>14. Затова прекланям колене пред Отеца на Господа нашего Иисуса Христа,</p>
							<p>15. от Когото се именува всеки род на небесата и на земята,</p>
							<p>16. да ви даде, по богатството на славата Си, крепко да се утвърдите чрез Духа Му във вътрешния човек,</p>
							<p>17. и чрез вярата да се всели Христос в сърцата ви.</p>
							<p>18. та, вкоренени и утвърдени в любов, да можете Проумя с всички светии, що е ирина и дължина, дълбочина и височина,</p>
							<p>19. и да узнаете Христовата любов, която превъзхожда всяко знание, за да се изпълните във всичката пълнота Божия.</p>
							<p>20. А на Тогова, Който може, според действуващата в нас сила, да извърши не-сравнено повече от всичко, що просим, или за каквото помисляме,</p>
							<p>21. Нему да бъде слава в църквата чрез Христа Иисуса във всички родове от века до века. Амин.</p>
							<p><strong><a name="4"></a>ГЛАВА 4.</strong></p>
							<p>1. И тъй, аз, окованик за Господа, моля ви да постъпвате достойно за званието, за което сте призвани,</p>
							<p>2. с всяко смиреномъдрие, кротост и великодушие, като се търпите един други с любов</p>
							<p>3. и залягате да запазвате единството на духа чрез връзките на мира.</p>
							<p>4. Едно тяло сте и един дух, както сте и призвани към една надежда на вашето звание;</p>
							<p>5. един е Господ, една е вярата, едно е кръщението,</p>
							<p>6. един е Бог и Отец на всички, Който е над всички, и чрез всички, и във всички нас.</p>
							<p>7. А на всеки един от нас благодатта е дадена по мярката на дара Христов.</p>
							<p>8. Затова е и казано: "като се възкачи на височината, плени плен и даде дарове на човеците".</p>
							<p>9. А "възкачи се" що означава, ако не това, че Той е и слязъл по-напред в най-долните места на земята?</p>
							<p>10. Слезлият е Същият, Който се и възкачи по-горе от всички небеса, за да изпълни всичко.</p>
							<p>11. И Той постави едни за апостоли, други за пророци, други за евангелисти, дуги за пастири и учители,</p>
							<p>12. за усъвършенствуване на светиите в делото на служението, в съзиждане на тялото Христово,</p>
							<p>13. докле всинца достигнем до единство на вярата и на познаването Сина Божий, до състояние на мъж съвършен, до пълната възраст на Христовото съвършенство,</p>
							<p>14. та да не бъдем вече младенци, люлеени и увличани от всеки вятър на лъжливо учение, по лукавството на човеците, по хитрото изкуство на измамата,</p>
							<p>15. а с истинска любов да растем по всичко в Оногова, Който е глава, - Христос,</p>
							<p>16. от Когото цялото тяло, стройно сглобено и свързано чрез всички дарува-ни свръзки, при действието на всяка част според силите й, нараства, за да се съзижда в любов.</p>
							<p>17. Това прочее ви говоря и за свидетел призовавам Господа: да не постъпвате вече, както постъпват и останалите езичници по суетата на ума си,</p>
							<p>18. бидейки помрачени в разума, отстранени в Божия живот поради тяхното невежество и ожесточението на сърцето им;</p>
							<p>19. дошли до безчувствие, те се предадоха на разпътство и ненаситно вършат всяка нечистота.</p>
							<p>20. Но вие не тъй познахте Христа,</p>
							<p>21. щом наистина сте чули за Него и в Него сте се научили (както е истината в Иисуса)</p>
							<p>22. да отхвърлите от себе си ветхия според предишното ви живеене човек, който изтлява в прелъстителки пехоти,</p>
							<p>23. да се обновите с духа на своя ум</p>
							<p>24. и да се облечете в новия човек, създаден по Бога в правда и светост на истината.</p>
							<p>25. Заради това, като отхвърлите лъжата, казвайте истината всеки на ближнияси, понеже сме членове един другиму.</p>
							<p>26. Гневете се, но не грешете: слънце да ви не залязва гневни;</p>
							<p>27. нито давайте място на дявола.</p>
							<p>28. Който е крал, да не краде вече, а по-добре е да се труди, като върши с ръцете си полезното, за да има що да отделя ономува, който се нуждае.</p>
							<p>29. Никаква гнила дума да не излиза из устата ви, а само добра, за назидание във вярата, за да принася благодат на слушащите.</p>
							<p>30. И не оскърбявайте Светия Дух Божий, с Когото сте запечатани за в деня на избавлението.</p>
							<p>31. Всяко огорчение и ярост, гняв, вик и хула да бъдат далеч от вас заедно с всяка злоба;</p>
							<p>32. но бивайте един към другиго добри, състрадателни, прощавайки си един другиму, както и Бог ви прости в Христа.</p>
							<p><strong><a name="5"></a>ГЛАВА 5.</strong></p>
							<p>1. И тъй, подражавайте Богу, като чеда възлюбени,</p>
							<p>2. и живейте в любов, както и Христос ни възлюби и за нас предаде Себе Си принос и жертва Богу за приятно благоухание.</p>
							<p>3. А блудство и всяка нечистота или користолюбие дори и да се не споменуват между вас, както прилича на светии,</p>
							<p>4. нито пък срамни и празни думи и смехории, които са неприлични, а наопаки, да се чува благодарение.</p>
							<p>5. Защото това трябва да знаете, че никой блудник, или нечист, или користолюбец, който е идолослужител, няма наследство в царството на Христа и Бога.</p>
							<p>6. Никой да ви не прелъстява с празни думи, защото заради всичко това дохожда гневът Божий върху синовете на неверие-то;</p>
							<p>7. и тъй, не ставайте техни съучастници.</p>
							<p>8. Вие бяхте някога тъмнина, а сега сте светлина в Господа; постъпвайте като чеда на светлината,</p>
							<p>9. защото плодът на Духа се състои във всяка доброта, правда и истина -</p>
							<p>10. и изпитвайте, що е благоугодно Богу.</p>
							<p>11. Не участвувайте в безплодните дела на тъмнината; напротив, изобличавайте ги.</p>
							<p>12. Защото за онова, което нечестивците скришом вършат, срамно е и да се говори.</p>
							<p>13. А всичко, което се изобличава, от светлината става явно; понеже всичко, което бива явно, е светлина.</p>
							<p>14. Затова е казано: стани ти, който спиш, и възкръсни от мъртвите, и ще те осветли Христос.</p>
							<p>15. И тъй, гледайте, колко внимателно трябва да постъпвате: не като неразумни, а като мъдри,</p>
							<p>16. като скъпите времето, защото дните са лукави.</p>
							<p>17. Затова недейте бива неразсъдливи, а разпознавайте, що е воля Божия.</p>
							<p>18. И не се опивайте с вино, от което произлиза разпътство; но се изпълняйте с Дух,</p>
							<p>19. като се назидавате сами с псалми и славославия и с песни духовни, пеейки и възпявайки в сърцата си Господа,</p>
							<p>20. като благодарите винаги за всичко на Бога и Отца, в името на Господа нашего Иисуса Христа,</p>
							<p>21. като се покорявате един другиму в страх Божий.</p>
							<p>22. Вие, жените, покорявайте се на мъжете си, като на Господа,</p>
							<p>23. защото мъжът е глава на жената, както и Христос е глава на църквата, и Той е спасител на тялото.</p>
							<p>24. Но както църквата се покорява на Христа, така и жените да се покоряват на мъжете си във всичко.</p>
							<p>25. Вие, мъжете, обичайте жените си, както и Христос обикна църквата и предаде Себе Си за нея,</p>
							<p>26. за да я освети, като я очисти с водната баня чрез словото;</p>
							<p>27. за да я представи на Себе Си славна църква, която няма петно, или порок, или нещо подобно, но да бъде света и непорочна.</p>
							<p>28. Тъй са длъжни мъжете да обичат жените си, както обичат телата си: който обича жена си, себе си обича.</p>
							<p>29. Защото никой никога не е намразил плътта си, а я храни и съгрява, както и Господ - църквата,</p>
							<p>30. понеже ние сме членове на тялото Му - от плътта Му и от костите Му.</p>
							<p>31. "Затова ще остави човек баща си и майка си и ще се прилепи към жена си, и ще бъдат двамата една плът".</p>
							<p>32. Тази тайна е велика; но аз говоря за Христа и за църквата.</p>
							<p>33. Тъй и всеки един от вас така да обича жена си, както обича себе си, а жената да се бои от мъжа си.</p>
							<p><strong><a name="6"></a>ГЛАВА 6.</strong></p>
							<p>1. Вие, децата, бъдете послушни на родителите си, в името на Господа, защото това е справедливо.</p>
							<p>2. "Почитай баща си и майка си" (това е първа заповед с обещание),</p>
							<p>3. "за да ти бъде добре, и да живееш дълго на земята".</p>
							<p>4. И вие, бащите, не дразнете децата си, а ги възпитавайте в учение и наставление Господне.</p>
							<p>5. Вие, рабите, бъдете послушни на вашите по плът господари със страх и трепет, в простота на сърцето си, както на Христа,</p>
							<p>6. не със слугуване само за очи като човекоугодници, а като Христови раби, изпълнявайки от душа волята Божия,</p>
							<p>7. усърдно служейки, като че служите на Господа, а не на човеци,</p>
							<p>8. и знаейки, че всеки, бил той роб или свободник, ще получи от Господа според доброто, което извърши.</p>
							<p>9. И вие, господарите, също тъй се отнасяйте към тях и бъдете умерени в строгостта, знаейки, че и над сами вас и над тях има в небесата Господар, у Когото няма лицеприятие.</p>
							<p>10. Прочее, братя мои, усилвайте се в Господа и в мощта на силата Му;</p>
							<p>11. облечете се във всеоръжието Божие, за да можете устоя против дяволските козни,</p>
							<p>12. защото нашата борба не е против кръв и плът, а против началствата, против властите, против светоуправниците на тъмнината от тоя век, против поднебесните духове на злобата.</p>
							<p>13. Заради това приемете Божието все-оръжие, за да можете се възпротиви в лош ден и, като надвиете всичко, да устоите.</p>
							<p>14. И тъй, стойте, като си препашете кръста с истина и се облечете в бронята на правдата,</p>
							<p>15. и обуйте нозете си в готовност да благовестите мира;</p>
							<p>16. а над всичко вземете щита на вярата, с който ще можете угаси всички нажежени стрели на лукавия;</p>
							<p>17. вземете и шлема на спасението и духовния меч, който е Божието слово;</p>
							<p>18. с всяка молитва и просба молете се духом във всяко време и старайте се за същото това с всяко постоянство и молба за всички светии</p>
							<p>19. и за мене, та, като отварям уста, да ми се даде слово, дръзновено да възвестявам тайната на благовестието,</p>
							<p>20. заради което съм пратеник в окови, за да го проповядвам смело, както ми прилича.</p>
							<p>21. А за да знаете и вие, как съм и що работя, за всичко ще ви извести Тихик, възлюбен брат и верен в Господа служител,</p>
							<p>22. когото пратих при вас за това същото, за да узнаете за нас, и да утеши сърцата ви.</p>
							<p>23. Мир на братята и любов с вяра от Бога Отца и от Господа Иисуса Христа.</p>
							<p>24. Благодатта да бъде с всички, неизменно любещи Господа нашето Иисуса Христа. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
