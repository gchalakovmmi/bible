<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>7. Първо съборно послание на св. ап. Петра</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-7">bg-patriarshia.bg</a>
				<div class="domain-border"></div>
				<h1 class="reader-title">7. Първо съборно послание на св. ап. Петра</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;12–15&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">12–15 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a></strong></p>
							<p><strong><a name="1"></a>ГЛАВА 1.</strong></p>
							<audio controls><source src="/new/audio/b7/c1.mp3" type="audio/mpeg">Your browser does not support the audio element.</audio>

							<p>1. Петър, апостол на Иисуса Христа, до пришълците, пръснати по Понт, Галатия, Кападокия, Асия и Витиния, избрани</p>
							<p>2. по предведение на Бога Отца, чрез осветяване от Духа, за послушност и за поръсване с кръвта Иисус Христова: благодат вам и мир да изобилва!</p>
							<p>3. Благословен да бъде Бог и Отец на Господа нашего Иисуса Христа, Който по голямата Си милост, чрез възкресението на Иисуса Христа от мъртвите, ни възроди за жива надежда,</p>
							<p>4. за наследство нетленно, чисто, що не увяхва, съхранено на небесата за вас,</p>
							<p>5. които с Божия сила чрез вяра сте пазени за спасение, готово да се открие в последно време.</p>
							<p>6. Затова радвайте се, макар сега и да поскърбите малко (ако е потребно) в различни изкушения,</p>
							<p>7. та изпитаната ваша вяра да излезе по-драгоценна от нетрайното, макар и чрез огън изпитвано злато, за похвала и чест и слава, кога се яви Иисус Христос,</p>
							<p>8. Когото обичате, без да сте Го видели, и в Когото вярвайки сега, без да Го виждате, радвате се с неизказана и преславна радост,</p>
							<p>9. като постигате края на вашата вяра - спасението на душите;</p>
							<p>10. за това спасение направиха издирвания и изследвания пророците, които предсказаха за дадената вам благодат,</p>
							<p>11. като изследваха, кое и какво време е посочвал Христовият Дух, що беше в тях, когато Той е предвестявал Христовите страдания и идещата след тях слава;</p>
							<p>12. тям бе открито, че не на тях самите, а нам служеше онова, което сега ви е проповядвано от ония, които ви са благовестили чрез Духа Светаго, пратен от небесата, и в което желаят да надникнат Ангелите.</p>
							<p>13. Заради това, възлюбени, като препашете чреслата на ума си, бидейки бодри, напълно се надявайте на принасяната вам благодат при явяването Иисус Христово.</p>
							<p>14. Като послушни чеда, не постъпвайте според предишните ваши похоти, кога бяхте в неведение,</p>
							<p>15. но по примера на призовалия вас Светия и вие сами бъдете свети във всички постъпки.</p>
							<p>16. Защото писано е: "бъдете свети, понеже Аз съм свет".</p>
							<p>17. И ако вие наричате Отец "Готова, Който нелицеприятно съди всекиго по делата, то със страх прекарвайте времето на вашето странствуване,</p>
							<p>18. като знаете, че не с тленни неща - сребро или злато, сте изкупени от суетния живот, предаден вам от бащите,</p>
							<p>19. но с драгоценната кръв на непорочния и чист като агнец Христос,</p>
							<p>20. Който е бил предназначен още преди свят да се създаде, но се яви в последно време за вас,</p>
							<p>21. повярвалите чрез Него в Бога, Който Го възкреси от мъртвите и Му даде слава, та вярата ви и надеждата ви да бъдат в Бога.</p>
							<p>22. След като сте очистили душите си с послушност на истината чрез Духа, за нелицемерно братолюбие, обичайте се постоянно един други от чисто сърце,</p>
							<p>23. като възродени не от тленно семе, а от нетленно, чрез словото на живия Бог, Който пребъдва довеки.</p>
							<p>24. Защото "всяка плът е като трева, и всяка човешка слава - като цвят у трева: изсъхна тревата, и цветът й олетя;</p>
							<p>25. но словото Господне пребъдва до-веки"; а това е словото, което е вам благовестено.</p>
							<p><strong><a name="2"></a>ГЛАВА 2.</strong></p>
							<audio controls><source src="/new/audio/b7/c2.mp3" type="audio/mpeg">Your browser does not support the audio element.</audio>

							<p>1. И тъй, като оставите всяка злоба и всяко коварство, всяко лицемерие, завист и клевета,</p>
							<p>2. като новородени младенци, ламтете за неподправеното словесно мляко, та с него да пораснете за спасение,</p>
							<p>3. защото вкусихте, че Господ е благ.</p>
							<p>4. Като пристъпвате към Него, живия камък, от човеците отхвърлен, но от Бога избран, драгоценен,</p>
							<p>5. и вие сами, като живи камъни, съграждайте от себе си духовен дом, свето свещенство, за да принесете духовни жертви, благоприятни Богу чрез Иисуса Христа.</p>
							<p>6. Ето защо в Писанието е казано: "ето, полагам в Сион краеъгълен Камък, избран, драгоценен; и който вярва в Него, няма да се посрами".</p>
							<p>7. И така, за вас, вярващите, Той е драгоценност, а за невярващите - "Камък, Който отхвърлиха зидарите, но Който стана глава на ъгъла", и "Камък на препъване и Камък на съблазън",</p>
							<p>8. о Който се те препъват, като се не покоряват на словото; за това са и отредени.</p>
							<p>9. Но вие сте род избран, царствено свещенство, народ свет, люде придобити, за да възвестите съвършенствата на Оногова, Който ви е призовал от тъмнина в чудната Своя светлина;</p>
							<p>10. вие именно, които някога бяхте не народ, а сега сте народ Божий; които бяхте непомилувани, а сега помилувани.</p>
							<p>11. Възлюбени! Моля ви, като пришълци и странници, да отбягвате от плътските похоти, що воюват против душата,</p>
							<p>12. имайки помежду си добри обноски сред езичниците, та те, кога ви корят като злосторници, щом видят добрите ви дела, да прославят Бога в деня на посещението.</p>
							<p>13. И тъй, подчинявайте се на всяко човешко началство, заради Господа: било на цар, като на върховна власт,</p>
							<p>14. било на управници, като на пращани от него за наказание на злосторници и за похвала на добротворци.</p>
							<p>15. Защото такава е волята Божия - с добротворство да обуздаваме невежеството на безумните човеци,</p>
							<p>16. като свободни, не като употребяващи свободата за було на злобата, а като раби Божии.</p>
							<p>17. Всекиго почитайте, братството обичайте, от Бога се бойте, царя почитайте.</p>
							<p>18. Слуги, покорявайте се с голям страх на господарите си - не само на добрите и кротките, а и на опърничавите.</p>
							<p>19. Защото това е угодно Богу, ако някой, от съзнание за Бога пренася скърби, като страда несправедливо.</p>
							<p>20. Та и каква похвала, като търпите, кога ви бият за престъпления? Но, ако търпите, кога правите добро и страдате, това е угодно Богу.</p>
							<p>21. Защото вие за това сте призвани, понеже и Христос пострада за нас, като остави нам пример, за да вървим по стъпките Му:</p>
							<p>22. Той не стори грях, нито се намери лъст в устата Му;</p>
							<p>23. кога Го хулеха, Той не отвръщаше с хули; кога страдаше, не заплашваше, а предоставяше това на Праведния Съдия;</p>
							<p>24. Той Сам с тялото Си възнесе нашите грехове на дървото, та, като умрем за греховете, да живеем за правдата: "чрез Неговата рана се изцерихте".</p>
							<p>25. Защото бяхте като овци блуждаещи (без пастир), но сега се завърнахте при Пастира и Пазителя на вашите души.</p>
							<p><strong><a name="3"></a>ГЛАВА 3.</strong></p>
							<audio controls><source src="/new/audio/b7/c3.mp3" type="audio/mpeg">Your browser does not support the audio element.</audio>

							<p>1. Тъй също и вие, жените, бъдете покорни на мъжете си, та, ако някои от тях не се покоряват на словото, чрез поведението на своите жени да бъдат спечелени без увещаване,</p>
							<p>2. като видят вашия чист богобоязлив живот.</p>
							<p>3. Вашето украшение да бъде не външно, сиреч, плетене на коси, кичене със злато или обличане в премени,</p>
							<p>4. а вътрешно - скритият човек на сърцето в нетленната красота на кроткия и тих дух, което е драгоценно пред Бога.</p>
							<p>5. Защото тъй някога и светите жени, които се надяваха на Бога, украсяваха себе си, като се покоряваха на мъжете си;</p>
							<p>6. както Сарра се покоряваше на Авраама, като го наричаше господар. Вие сте нейни чеда, ако правите добро, без да се боите от нищо.</p>
							<p>7. Също и вие, мъжете, живейте благоразумно с жените си, и отдавайте чест на женския пол като на по-слаб съсъд и като на сънаследници на благодатния живот, за да нямате спънка в молитвите си.</p>
							<p>8. Най-сетне, бъдете всички едно-мислени, състрадателни, братолюбиви, милосърдни, дружелюбни, смиреномъдри;</p>
							<p>9. не връщайте зло за зло, или хула за хула, а, наопаки, благославяйте, като знаете, че към това сте призвани, за да наследите благословение.</p>
							<p>10. "Защото, който обича живота и иска да види добри дни, нека държи езика си от зло и устата си от говорене коварни думи,</p>
							<p>11. нека се отклонява от зло и да прави добро, нека търси мир и да се стреми към него,</p>
							<p>12. защото очите на Господа са обърнати към праведните, и ушите Му-към молитвите им, а лицето Господне е против ония, които правят зло, за да ги изтреби от земята."</p>
							<p>13. И кой ще ви стори зло, ако залягате за добро?</p>
							<p>14. Но и да бихте страдали за правда, блажени сте; а от страх пред тях се не бойте, нито се смущавайте;</p>
							<p>15. Господа Бога светете в сърцата си; бъдете всякога готови с кротост и боязън да отговаряте всекиму, който иска от вас сметка за вашата надежда,</p>
							<p>16. имайки добра съвест, та с това, дето ви корят като злосторници, да бъдат по-срамени ония, които хулят добрия ви в Христа живот.</p>
							<p>17. Защото, ако е угодно на волята Божия, по-добре е да страдате, като вършите добро, отколкото като вършите зло;</p>
							<p>18. понеже и Христос, за да ни заведе при Бога, веднъж пострада за греховете ни, Праведник за неправедните, бидейки умъртвен по плът, но оживял но дух,</p>
							<p>19. с който Той, като слезе, проповядва и на духовете, които бяха в тъмница,</p>
							<p>20. и които някога се не покориха, когато Божието дълготърпение ги очакваше, в дните на Ноя, при строението на ковчега, в който малцина, сиреч осем души, се избавиха от водата;</p>
							<p>21. образът на тая вода - кръщението (което не е отмахване плътската нечистота, а обещаване Богу добра съвест) спасява сега и нас чрез възкресението на Иисуса Христа,</p>
							<p>22. Който, като се възнесе на небето, е отдясно Богу, и Комуто се покориха Ангели и Власти и Сили.</p>
							<p><strong><a name="4"></a>ГЛАВА 4.</strong></p>
							<audio controls><source src="/new/audio/b7/c4.mp3" type="audio/mpeg">Your browser does not support the audio element.</audio>

							<p>1. И тъй, понеже Христос пострада за нас по плът, и вие се въоръжете със същата мисъл; защото, който е пострадал по плът, престанал е да греши,</p>
							<p>2. та през останалото в плът време да живее не вече по човешки похоти, а по воля Божия.</p>
							<p>3. Защото стига, дето през миналото време на живота вършихте волята на езичниците, като се бяхте предали на разпътство, похоти (мъжеложство, скотоложство, лоши помисли), пиянство, срамни гощавки и препивки, и на нечестиво идолослужение;</p>
							<p>4. затова те се и чудят, че вие не припкате заедно с тях в същото прекомерно разпътство, и ви корят;</p>
							<p>5. те ще дадат отговор на Оногова, Който е готов да съди живи и мъртви.</p>
							<p>6. Затова именно и на мъртвите беше благовестено, за да бъдат съдени по плът като човеци, а да живеят по Бога духом.</p>
							<p>7. Но близо е краят на всичко. И тъй, бъдете благоразумни и бодърствувайте в молитви.</p>
							<p>8. А най-вече имайте усърдна любов един към други, защото "любовта покрива много грехове".</p>
							<p>9. Бъдете страннолюбиви един към други без ропот.</p>
							<p>10. Служете един другиму, всеки с оная дарба, каквато е приел, като добри раз-поредници на многоразличната Божия благодат.</p>
							<p>11. Говори ли някой, нека говори като Божии думи; прислужва ли някой, нека прислужва по силата, която Бог дава, за да се прославя във всичко Бог чрез Иисуса Христа, Чиято слава и владичество е вовеки веков. Амин.</p>
							<p>12. Възлюбени! не се чудете на огненото изкушение, що се праща вам за изпитание, като на случка, странна за вас;</p>
							<p>13. но, доколкото участвувате в страданията на Христа, радвайте се, та, и кога се яви Неговата слава, да се възрадвате и развеселите.</p>
							<p>14. Ако ви корят за име Христово, блажени сте, защото Духът на славата и Духът Божий почива върху вас. От тяхна страна Той бива хулен, а от ваша - прославян.</p>
							<p>15. Никой, прочее, от вас да не страда като убиец или крадец, или злосторник, или като посегател на чуждо;</p>
							<p>16. но, ако страда като християнин, да се не срамува, а да прославя Бога за такава участ.</p>
							<p>17. Защото време е да почне съдът от Божия дом; ако пък почне първом от нас, какъв ли ще е краят на ония, които се не покоряват на Божието евангелие?</p>
							<p>18. И ако праведникът едвам се спасява, нечестивецът и грешникът де ще се яви?</p>
							<p>19. И тъй, ония, които страдат по волята на Бога, нека предадат Нему, като на верен Създател, душите си, правейки добро.</p>
							<p><strong><a name="5"></a>ГЛАВА 5.</strong></p>
							<audio controls><source src="/new/audio/b7/c5.mp3" type="audio/mpeg">Your browser does not support the audio element.</audio>

							<p>1. Ония, които са между вас презвитери, моля аз, съпрезвитер техен и свидетел на Христовите страдания и съучастник в славата, която има да се открие:</p>
							<p>2. пасете Божието стадо, което имате, като го надзиравате не принудено, а доброволно (и богоугодно), не заради гнусна корист, но от усърдие,</p>
							<p>3. и не като господарувате над причта, а като давате пример на стадото;</p>
							<p>4. и кога се яви Пастиреначалникът, ще получите неувяхващия венец на славата.</p>
							<p>5. Също и вие, по-младите, покорявайте се на презвитерите; а всички, като се покорявате един другиму, облечете се в смиреномъдрие, защото "Бог се противи на горделиви, а на смирени дава благодат".</p>
							<p>6. И тъй, смирете се под крепката ръка Божия, за да ви въздигне, кога дойде време.</p>
							<p>7. Всичките си грижи Нему възложете, защото Той се грижи за вас.</p>
							<p>8. Бъдете трезвени, бъдете бодри, защото вашият противник, дяволът, като рикащ лъв обикаля и търси кого да глътне;</p>
							<p>9. противостойте му с твърда вяра, като знаете, че такива също страдания сполетяват и братята ви в света.</p>
							<p>10. А Бог на всяка благодат, който е признал вас за вечната Си слава в Иисуса Христа, Сам, след кратковременното ви страдание, да ви усъвършенствува, утвърди, укрепи и направи непоколебими.</p>
							<p>11. Нему слава и владичество вовеки веков. Амин.</p>
							<p>12. Написах ви накратко по Силуана, верния брат, както мисля, като ви утешавам и уверявам, че това е истинска Божия благодат, в която вие стоите.</p>
							<p>13. Поздравява ви избраната заедно с вас църква във Вавилон, и син ми Марко.</p>
							<p>14. Поздравете се един други с целование любовно. Мир на всички ви, които сте в Христа Иисуса. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
