<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>16. Послание на св. ап. Павла до Галатяни</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-16">bg-patriarshia.bg</a>
				<div class="domain-border"></div>
				<h1 class="reader-title">16. Послание на св. ап. Павла до Галатяни</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;14–18&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">14–18 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a> <a href="#6">6</a></strong></p>
							<p><strong><a name="1"></a>ГЛАВА 1.</strong></p>
							<audio controls><source src="/new/audio/b16/c1.mp3" type="audio/mpeg">Your browser does not support the audio element.</audio>

							<p>1. Павел апостол, призван не от човеци, нито чрез човек, а чрез Иисуса Христа и Бога Отца, Който Го възкреси от мъртвите,</p>
							<p>2. и всички братя, които са с мене - до църквите Галатийски:</p>
							<p>3. благодат вам и мир от Бога Отца и от Господа нашето Иисуса Христа,</p>
							<p>4. Който отдаде Себе Си за нашите грехове, за да ни избави от сегашния лукав век, по волята на Бога и Отца нашето,</p>
							<p>5. Комуто слава вовеки веков. Амин.</p>
							<p>6. Чудя се, че тъй скоро преминавате от Оногова, Който ви е призвал чрез благодатта Христова, към друго благовестие;</p>
							<p>7. не че има друго благовестие, но има някои, които ви смущават и искат да изопачат благовестието Христово.</p>
							<p>8. Но ако дори ние, или Ангел от небето ви благовестеше нещо по-друго от това, що ние ви благовестихме, анатема да бъде.</p>
							<p>9. Както по-горе казахме, и сега пак казвам: който ви благовествува нещо по-друго от това, що приехте, анатема да бъде.</p>
							<p>10. У човеци ли сега търся благоволение, или у Бога? Или на човеци искам да угаждам? Ако бях още угаждал на човеци, не щях да бъда Христов раб.</p>
							<p>11. Известявам ви, братя, че Евангелието, което аз благовестих, не е човешко,</p>
							<p>12. защото и аз нито го приех, нито го научих от човек, а чрез откровение Иисус Христово.</p>
							<p>13. Слушали сте за някогашното мое поведание в иудейството, че аз прекомерно гонех Божията църква и я разорявах,</p>
							<p>14. и преуспявах в иудейството повече от мнозина мои връстници в рода ми, понеже бях голям ревнител за отеческите ми предания.</p>
							<p>15. А когато Бог, Който ме избра от утробата на майка ми и ме призва чрез благодатта Си, благоволи</p>
							<p>16. да открие в мене Своя Син, за да благовестя за Него между езичниците, - аз веднага се не съветвах с плът и кръв,</p>
							<p>17. нито възлязох в Йерусалим при ония, които преди мене бяха апостоли, но отидох в Арабия, и пак се върнах в Дамаск.</p>
							<p>18. Отпосле, подир три години, възлязох в Йерусалим да се видя с Петра, и преседях у него петнайсет дена.</p>
							<p>19. Другиго от апостолите не видях, освен Иакова, брата Господен.</p>
							<p>20. А за това, що ви пиша, ето, пред Бога казвам, че на лъжа.</p>
							<p>21. След това дойдох в страните Сирийски и Киликийски.</p>
							<p>22. На Христовите църкви в Иудея лично не бях познат,</p>
							<p>23. а само бяха слушали, че оня, който някога тях гонеше, сега проповядва вярата, що преди разоряваше.</p>
							<p>24. И прославяха Бога за мене.</p>
							<p><strong><a name="2"></a>ГЛАВА 2.</strong></p>
							<audio controls><source src="/new/audio/b16/c2.mp3" type="audio/mpeg">Your browser does not support the audio element.</audio>

							<p>1. Сетне, след четиринайсет години,пак възлязох в Йерусалим с Варнава, като взех с мене си и Тита.</p>
							<p>2. А възлязох по откровение и предложих на верните, насаме пък на най-видни-те, благовестието, което проповядвам между езичниците, - да не би да тичам, или да съм тичал напразно.</p>
							<p>3. Но и Тит, който беше с мене, макар и елин, не биде принуден да се обреже.</p>
							<p>4. Колкото пък за привмъкналите се лъжебратя, които скришно дойдоха да под-глеждат нашата свобода, що имаме в Христа Иисуса, за да ни поробят, -</p>
							<p>5. тям нито за час се оставихме да ни покорят, та да се запази у вас истината на благовестието.</p>
							<p>6. А що се отнася до най-видните (каквито и да са били те някогаш, мене е все едно: Бог не гледа човека по лице), те нищо не ми прибавиха.</p>
							<p>7. Напротив, като видяха, че мене е поверено да благовестя на необрязаните, както Петру - на обрязаните</p>
							<p>8. (понеже Оня, Който помогна на Пет-ра в апостолството между обрязаните, помогна и на мене между езичниците),</p>
							<p>9. и като узнаха за дадената мене благодат, Иаков, Кифа и Йоан, смятани за стълбове, подадоха на мене и на Варнава ръка за общуване, за да отидем ние при езичниците, а те - при обрязаните,</p>
							<p>10. като само ни поръчаха да помним сиромасите, което се и постарах да изпълня точно.</p>
							<p>11. А когато дойде Петър в Антиохия, аз му се лично опрях, защото се бе изложил на осъждане.</p>
							<p>12. Понеже, преди да пристигнат някои от Накова, той ядеше заедно с езичниците; а когато те дойдоха, почна да се спотаява и да страни, като се боеше от обрязаните.</p>
							<p>13. Заедно с него лицемереха и другите иудеи, тъй че дори и Варнава се увлече от лицемерието им.</p>
							<p>14. Но, когато видях, че те не постъпват право по евангелската истина, казах на Петра пред всички: ако ти, бидейки иудеин, живееш по езически, а не по иудейски, защо караш езичниците да живеят по иудейски?</p>
							<p>15. Ние по природа сме иудеи, а не грешници от езичниците;</p>
							<p>16. обаче, като узнахме, че човек се оправдава не чрез дела по закона, а само чрез вяра в Иисуса Христа, и ние повярвахме в Христа Иисуса, за да се оправдаем чрез вярата в Христа, а не чрез дела по закона; защото чрез дела по закона няма да се оправдае никоя плът.</p>
							<p>17. Ако пък, залягайки да се оправдаем в Христа, и сами се оказахме грешници, нима Христос е служител на греха? Съвсем не!</p>
							<p>18. Защото, ако отново градя, що съм разрушил, сам себе си правя престъпник:</p>
							<p>19. чрез закона умрях за закона, та да живея за Бога. Разпнах се с Христа,</p>
							<p>20. и вече не аз живея, а Христос живее в мене. А дето живея сега в плът, живея с вярата в Сина Божий, Който ме възлюби и предаде Себе Си за мене.</p>
							<p>21. Не отхвърлям Божията благодат; защото, ако чрез закона е оправданието, тогава Христос напразно умря.\</p>
							<p><strong><a name="3"></a>ГЛАВА 3.</strong></p>
							<audio controls><source src="/new/audio/b16/c3.mp3" type="audio/mpeg">Your browser does not support the audio element.</audio>

							<p>1. О неразумни галатяни! Кой ви омая, та вече се не покорявате на истината вие, пред очите на които Иисус Христос бе изобразен така, като да бе разпнат помежду ви?</p>
							<p>2. Това само искам да науча от вас: чрез дела по закона ли получихте Духа, или чрез послушание на вярата?</p>
							<p>3. Толкова ли сте неразумни? След като наченахте с дух, с плът ли сега свършвате?</p>
							<p>4. Нима напразно толкова много претърпяхте? Да беше само напразно!</p>
							<p>5. Тоя, прочее, Който ви дарува Духа и прави между вас чудеса, чрез дела по закона ли върши това, или чрез послушание на вярата?</p>
							<p>6. Тъй, Авраам повярва на Бога, и това му се вмени за оправдание.</p>
							<p>7. Знайте, прочее, че ония, които се облягат на вярата, са синове Авраамови.</p>
							<p>8. И Писанието, като предвиждаше, че Бог чрез вяра оправдава езичниците, отнапред благовести на Авраама: "в тебе ще бъдат благославяни всички народи".</p>
							<p>9. И тъй, ония, които се облягат на вярата, биват благословени заедно с верния Авраам,</p>
							<p>10. а всички, които се облягат на дела по закона, се намират под проклятие. Защото е писано: "проклет е всеки, който не изпълнява постоянно всичко, що е писано в книгата на закона".</p>
							<p>11. А че чрез закона никой не се оправдава пред Бога, това е явно, защото "праведният чрез вяра ще бъде жив".</p>
							<p>12. А законът не иска вяра; но говори: "който изпълни тия неща, той ще бъде жив чрез тях".</p>
							<p>13. Христос ни изкупи от клетвата на закона, като стана заради нас клетва (защото писано е: "проклет е всеки, който виси на дърво"),</p>
							<p>14. та благословението Авраамово чрез Христа Иисуса да се разпростре върху езичниците, за да получим обещания Дух чрез вярата.</p>
							<p>15. Братя, говоря по човешки: и човешко завещание, утвърдено вече, никой не разваля, нито допълня.</p>
							<p>16. Но обещанията бидоха дадени на Авраама и на семето му. Не е казано: "и на семената", като за мнозина, а като за едного: "и на семето ти", което е Христос.</p>
							<p>17. Аз пък казвам, че закгнът, който се яви след четиристотин и трийсет години, не отменя утвърдения по-преди от Бога завет за Христа, та обещанието да изгуби сила.</p>
							<p>18. Защото, ако наследството е по закон, то вече не е по обещание; а на Авраама Бог го дарува по обещание.</p>
							<p>19. Прочее, защо е даден законът? Той биде прибавен поради престъпленията, докле дойде семето, към което се отнася обещанието, и е предаден чрез Ангели, с ръка на посредник.</p>
							<p>20. Но посредникът не бива посредник само на едного, а Бог е един.</p>
							<p>21. И тъй, законът противен ли е на Божиите обещания? Съвсем не! Защото, ако беше даден закон, който да можеше да животвори, то наистина оправданието щеше да бъде от закона;</p>
							<p>22. но Писанието заключи всички под грях, та обещанието да се даде на вярващите чрез вяра в Иисуса Христа.</p>
							<p>23. Преди да дойде вярата, бяхме под стражата на закона, заключени за вярата, която щеше да се открие.</p>
							<p>24. И тъй, законът беше за нас възпитател в Христа, за да се оправдаем чрез вяра;</p>
							<p>25. а след като дойде вярата, ние вече не сме под ръководството на възпитател.</p>
							<p>26. Защото всички сте синове Божии чрез вярата в Христа Иисуса;</p>
							<p>27. всички, които в Христа се кръстихте, в Христа се облякохте.</p>
							<p>28. Няма вече иудеин, ни елин; няма роб, ни свободник; няма мъжки пол, ни женски; защото всички вие едно сте в Христа Иисуса.</p>
							<p>29. Ако пък вие сте Христови, тогава Авраамово семе сте, и по обещание наследници.</p>
							<p><strong><a name="4"></a>ГЛАВА 4.</strong></p>
							<audio controls><source src="/new/audio/b16/c4.mp3" type="audio/mpeg">Your browser does not support the audio element.</audio>

							<p>1. Казвам още: наследникът, докле е невръстен, с нищо се не отличава от роб, макар и да е господар на всичко;</p>
							<p>2. но е под настойници и домоуправители до определения от бащата срок.</p>
							<p>3. Така и ние, докле бяхме невръстни, бяхме поробени под стихиите на света;</p>
							<p>4. но, когато се изпълни времето, Бог изпрати Своя Син (Единороден), Който се роди от жена и се подчини на закона,</p>
							<p>5. за да изкупи ония, които бяха под закона, та да получим осиновението.</p>
							<p>6. А понеже вие сте синове. Бог изпрати в сърцата ви Духа на Своя Син, Който Дух вика: Авва, сиреч. Отче!</p>
							<p>7. Затова не си вече роб, а син; ако пък си син, то си и наследник Божий чрез Иисуса Христа.</p>
							<p>8. Но тогава, понеже не знаехте Бога, служехте на богове, които по естество не са богове;</p>
							<p>9. а сега, като познахте Бога, или, по-до-бре, като бидохте познати от Бога, как се връщате пак към немощните и оскъдни стихии и искате пак изново да им служите?</p>
							<p>10. Тачите дни, месеци, времена и години.</p>
							<p>11. Боя се за вас, да не би напразно да съм се трудил помежду ви.</p>
							<p>12. Моля ви, братя, бъдете като мене, защото и аз бях като вас. Вие с нищо не сте ме обидили:</p>
							<p>13. знаете, че, когато ви благовестих за пръв път, аз бях немощен по плът,</p>
							<p>14. и при все това, вие не презряхте моето в плътта ми изкушение и не се погнусихте от него, но ме приехте като Ангел Божий, като Христа Иисуса.</p>
							<p>15. Колко благатки бяхте тогава! Свидетелствувам за вас, че, ако да можеше, очите си щяхте да изтръгнете и да ми ги дадете.</p>
							<p>16. И тъй, враг ваш ли станах, като ви говоря истината?</p>
							<p>17. Ревнуват за вас не с добра цел, но искат да ви отлъчат от мене, та вие за тях да ревнувате.</p>
							<p>18. Добре е да имате ревност към доброто винаги, а не само когато съм помежду ви.</p>
							<p>19. Чеда мои, за които съм пак в родилни болки, докле се изобрази във вас Христос,</p>
							<p>20. искал бих сега да бъда помежду ви и да изменя гласа си, защото съм в недоумение за вас.</p>
							<p>21. Кажете ми вие, които желаете да бъдете под закона: не слушате ли закона?</p>
							<p>22. Защото писано е: Авраам имаше двама синове, един от робинята, а друг от свободната.</p>
							<p>23. Но който беше от робинята, по плът се роди; а който беше от свободната - по обещание.</p>
							<p>24. Това се разбира иносказателно. Това са двата завета, единият от Синайската планина, който ражда за робство и който е Агар,</p>
							<p>25. понеже Агар означава планина Синай в Арабия и съответствува на сегашния Йерусалим и робува с децата си;</p>
							<p>26. а горният Йерусалим е свободен: той е майка на всинца ни.</p>
							<p>27. Защото писано е: "развесели се, не-плодна, ти, която не раждаш; възкликни и извикай ти, която не си изпитала родилни мъки; защото напустеницата има много повече деца от оная, която има мъж".</p>
							<p>28. Ние пък, братя, сме като Исаака, чеда на обещание.</p>
							<p>29. Но, както тогава роденият по плът гонеше родения по дух, тъй и сега.</p>
							<p>30. А какво говори Писанието? - Изпъди робинята и-сина й, защото синът на робинята няма да бъде наследник заедно със сина на свободната.</p>
							<p>31. И тъй, братя, не сме деца на робинята, а на свободната.</p>
							<p><strong><a name="5"></a>ГЛАВА 5.</strong></p>
							<audio controls><source src="/new/audio/b16/c5.mp3" type="audio/mpeg">Your browser does not support the audio element.</audio>

							<p>1. И тъй, стойте твърдо в свободата,която Христос ни дарува, и не се подлагайте пак под робско иго.</p>
							<p>2. Ето аз, Павел, ви казвам: ако се обрязвате, Христос нищо няма да ви ползува.</p>
							<p>3. Свидетелствувам пак на всеки човек, който се обрязва, че той е длъжен да изпълни целия закон.</p>
							<p>4. Вие, които искате, да се оправдавате със закона, отметнахте се от Христа, отпаднахте от благодатта,</p>
							<p>5. а ние се надяваме и очакваме оправдание от вярата чрез Духа.</p>
							<p>6. Защото в Христа Иисуса нито обрязването има сила, нито необрязването, но вярата, която действува чрез любов.</p>
							<p>7. Вие отивахте добре: кой ви спря, да се не покорявате на истината?</p>
							<p>8. Това придумване не е от Оногова, Който ви призовава.</p>
							<p>9. Малко квас заквася цялото тесто.</p>
							<p>10. Аз имам вяра у вас чрез Господа, че вие не ще мислите инак; а оня, който ви смущава, - който и да е той, - ще претърпи осъда.</p>
							<p>11. А за какво още ме гонят, братя, ако аз и сега проповядвам обрязване? Тогава би се прекратила съблазънта от кръста.</p>
							<p>12. О, да бяха отсечени ония, които ви размиряват!</p>
							<p>13. Към свобода сте призвани вие, братя; само че свободата ви да не служи като повод да угаждате на плътта, но с любов си услужвайте един другиму.</p>
							<p>14. Защото целият закон се изпълнява в една дума, именно в: възлюби ближния си като себе си.</p>
							<p>15. Ако пък един други се гризете и се ядете, пазете се да се не изтребите един други.</p>
							<p>16. Аз казвам: живейте духом, и не ще изпълнявате прищевките на плътта.</p>
							<p>17. Защото плътта желае противното на духа, а духът - противното на плътта; те се противят един другиму, за да не правите онова, що бихте пожелали.</p>
							<p>18. Ако се водите по дух, вие не сте под закон.</p>
							<p>19. Делата на плътта са известни; те са: прелюбодейство, блудство, нечистота, разпътство,</p>
							<p>20. идолослужение, магии, вражди, свади, ревнувания, гняв, разпри, разногласия, (съблазни,) ереси,</p>
							<p>21. завист, убийства, пиянство, срамни гощавки и други такива; отнапред ви казвам, както и по-преди ви казах, че, които вършат това, няма да наследят царството Божие.</p>
							<p>22. А плодът на духа е: любов, радост, мир, дълготърпение, благост, милосърдие, вяра,</p>
							<p>23. кротост, въздържание. Против такива няма закон.</p>
							<p>24. Ония пък, които са Христови, разпнали са плътта си със страстите и пехотите.</p>
							<p>25. Ако живеем духом, по дух сме длъжни и да постъпваме.</p>
							<p>26. Да не бъдем пустославни, един други да се не дразним, един другиму да си не завиждаме.</p>
							<p><strong><a name="6"></a>ГЛАВА 6.</strong></p>
							<audio controls><source src="/new/audio/b16/c6.mp3" type="audio/mpeg">Your browser does not support the audio element.</audio>

							<p>1. Братя, и да падне човек в някое прегрешение, вие духовните поправяйте такъв с дух на кротост, като се пазите да не би и вие да бъдете изкушени.</p>
							<p>2. Понасяйте един другиму теготите, и така изпълнете закона Христов.</p>
							<p>3. Защото, който счита себе си за нещо, бидейки нищо, той себе си мами.</p>
							<p>4. Нека всеки изпитва делата си, и тогава ще има похвала само в себе си, а не пред другиго,</p>
							<p>5. защото всеки ще понесе своето бреме.</p>
							<p>6. Наставляваният със слово да дели всяко благо с оногова, който го наставлява.</p>
							<p>7. Недейте се лъга: Бог поругаван не бива. Каквото посее човек, това и ще пожъне:</p>
							<p>8. който сее в плътта си, от плътта ще пожъне тление; а който сее в духа, от духа ще пожъне вечен живот.</p>
							<p>9. Като правим добро, да се не обезсърчаваме, защото ще пожънем в свое време, без да се уморяваме.</p>
							<p>10. И тъй, докле имаме време, нека правим добро на всички, а най-вече на своите по вяра.</p>
							<p>11. Вижте, колко много ви написах с ръката си.</p>
							<p>12. Тия, които искат да се нравят по плът, те ви принуждават да се обрязвате, само за да не бъдат гонени за кръста Христов;</p>
							<p>13. защото и ония, които се обрязват, сами не пазят закона, а искат вие да се обрязвате, за да се похвалят с вашата плът;</p>
							<p>14. а мене да ми не дава Господ да се хваля, освен с кръста на Господа нашето Иисуса Христа, чрез който за мене светът е разпнат, и аз за света.</p>
							<p>15. Защото в Христа Иисуса нито обрязването има някаква сила, нито необрязването, а новата твар.</p>
							<p>16. На ония, които постъпват по това правило, нека бъде мир и милост - тям и на Израиля Божий.</p>
							<p>17. Прочее, никой да ми не досажда, защото аз нося на тялото си раните на Господа Иисуса..</p>
							<p>18. Благодатта на Господа нашето Иисуса Христа да бъде с вашия дух, братя. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
