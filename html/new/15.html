<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>15. Второ послание на св. ап. Павла до Коринтяни</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-15">bg-patriarshia.bg</a>
				<div class="domain-border"></div>
				<h1 class="reader-title">15. Второ послание на св. ап. Павла до Коринтяни</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;27–34&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">27–34 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a> <a href="#6">6</a> <a href="#7">7</a> <a href="#8">8</a> <a href="#9">9</a> <a href="#10">10</a> <a href="#11">11</a> <a href="#12">12</a> <a href="#13">13</a></strong></p>
							<p><strong><a name="1"></a>ГЛАВА 1.</strong></p>
							<p>1. Павел, апостол на Иисуса Христа по воля Божия, и брат Тимотей, до църквата Божия в Коринт заедно с всички светии по цяла Ахаия:</p>
							<p>2. благодат вам и мир от Бога Отца на-шего и Господа Иисуса Христа.</p>
							<p>3. Благословен да бъде Бог и Отец на Господа нашего Иисуса Христа, Отец на милосърдието и Бог на всяка утеха,</p>
							<p>4. Който ни утешава при всяка наша скръб, та и ние да можем да утешаваме намиращите се във всяка скръб с оная утеха, с която Бог утешава сами нас!</p>
							<p>5. Защото, както изобилват в нас Христовите страдания, тъй изобилва и нашата утеха чрез Христа.</p>
							<p>6. Скърбим ли ние, скърбим за ваша утеха и спасение, което става, като претърпявате същите страдания, каквито и ние търпим;</p>
							<p>7. и надеждата ни за вас е твърда. Утешаваме ли се, утешаваме се за ваша утеха и спасение, знаейки, че както участвувате в страданията ни, тъй ще бъдете участници и в утехата.</p>
							<p>8. Защото не искаме, братя, да не знаете за нашата скръб, която ни постигна в Асия; понеже бяхме отегчени твърде много и вън от силите си, тъй че не се надявахме и живи да останем.</p>
							<p>9. Но сами в себе си носехме смъртната присъда, за да се не надяваме на себе си, а на Бога, Който възкресява мъртвите,</p>
							<p>10. Който ни избави от такава страшна смърт, и още избавя, и Комуто се надяваме, че пак ще ни избави,</p>
							<p>11. като ни съдействувате и вие с молитва, та за подареното нам, по ходатайство на много лица, мнозина да възблагодарят за нас.</p>
							<p>12. Защото нашата похвала е тая: свидетелството на съвестта ни, че в простота и искреност пред Бога, не с плътско мъдруване, а с благодат Божия, живяхме на света, особено пък между вас.</p>
							<p>13. Защото не друго пишем вам, а онова, което четете или разбирате, пък се надявам, че и докрай ще разберете,</p>
							<p>14. както вече донейде сте и разумели, че ние сме ваша похвала, както и вие наша, в деня на Господа нашето Иисуса Христа.</p>
							<p>15. И в тая увереност тъкмях да дойда при вас по-рано, та повторно да получите благодат,</p>
							<p>16. и през вас да мина за Македония, а от Македония да дойда пак при вас, та вие да ме придружите до Иудея.</p>
							<p>17. Като тъкмях това, нима лекомислено постъпих? Или това, що тъкмя, по плътски ли тъкмя, та моето "да", "да" да бъде и "не", "не"?</p>
							<p>18. Вярвайте Бога, нашето слово до вас не беше "да" и "не".</p>
							<p>19. Защото Син Божий, Иисус Христос, Когото проповядвахме помежду ви аз и Силуан и Тимотей, не беше "да" и "не", но в Него беше "да",</p>
							<p>20. понеже всички обещания Божии в Него са "да", и в Него "амин", за слава Божия чрез нас.</p>
							<p>21. А Тоя, Който утвърдява нас с вас в Христа и ни помаза, е Бог;</p>
							<p>22. Той ни и запечата и даде залога на Духа в сърцата ни.</p>
							<p>23. Аз призовавам Бога за свидетел на душата ми, че, щадейки вас, не съм дошъл досега в Коринт;</p>
							<p>24. не че имаме власт над вярата ви, но спомагаме за радостта ви, понеже във вярата вие сте твърди.</p>
							<p><strong><a name="2"></a>ГЛАВА 2.</strong></p>
							<p>1. И тъй, реших в себе си, да не дохождам при вас пак с огорчение.</p>
							<p>2. Защото ако аз ви огорчавам, то кой ще ме зарадва, ако не онзи, когото съм огорчил?</p>
							<p>3. Това същото ви и писах, та, като дойда, да ме не огорчат ония, които трябваше да ме радват; защото съм уверен във всички вас, че моята радост е радост и за всинца ви.</p>
							<p>4. От голяма скръб и притеснено сърце ви писах с много сълзи, не за да ви огорча, а за да познаете преголямата любов, която имам към вас.</p>
							<p>5. Ако ли пък някой ме е огорчил, то не мене е огорчил, а донейде, да не кажа много, всинца ви.</p>
							<p>6. Доста е за такъв това наказание от мнозинството;</p>
							<p>7. така че за вас е по-добре да му простите и да го утешите, за да не пропадне той от преголяма скръб;</p>
							<p>8. затова моля ви да покажете към него любов.</p>
							<p>9. Защото с тая цел и писах, за да узная на опит, дали във всичко сте послушни.</p>
							<p>10. А комуто вие прощавате за нещо, нему и аз прощавам; понеже и аз, ако съм простил някому нещо, простил съм за вас от лице Христово,</p>
							<p>11. за да не вземе сатаната преднина над нас: защото не са ни неизвестни неговите замисли.</p>
							<p>12. Когато дойдох в Троада да проповядвам Христовото евангелие, и врата ми бяха отворени в име Господне,</p>
							<p>13. духът ми нямаше покой, понеже не намерих там моя брат Тита; а като се простих с тях, заминах за Македония.</p>
							<p>14. Но да благодарим Богу, Който всякога ни дава да тържествуваме в Христа и Който навред чрез нас проявява благоуханието, по което познаваме Самия Него.</p>
							<p>15. Защото ние сме Христово благоухание пред Бога за онези, които се спасяват, и за онези, които гинат:</p>
							<p>16. на едните сме смъртоносен дъх за смърт, а на другите - живителен дъх за живот. И кой е способен за това?</p>
							<p>17. Защото ние не изопачаваме словото Божие, както мнозина, а проповядваме искрено, като от Бога, пред Бога, в Христа.</p>
							<p><strong><a name="3"></a>ГЛАВА 3.</strong></p>
							<p>1. Пак ли ще почнем да се препоръчваме? Или имаме нужда, както някои, от препоръчителни писма до вас или от вас?</p>
							<p>2. Вие сте нашето писмо, написано в сърцата ни, което узнават и четат всички човеци;</p>
							<p>3. вие се явявате, че сте писмо Христово, стъкмено чрез нашето служение, написано не с мастило, а с Духа на живия Бог, не върху каменни скрижали, а върху плътени скрижали на сърцето.</p>
							<p>4. Такава увереност в Бога имаме чрез Христа,</p>
							<p>5. но не затова, че сме способни да помислим нещо от себе си като от нас си; напротив, способността ни иде от Бога:</p>
							<p>6. Той ни е дал способност да бъдем служители на новия завет, не на буквата, а на духа; защото буквата убива, а духът животвори.</p>
							<p>7. И ако служението на смъртта по букви, издълбано на камъни, беше тъй славно, че синовете Израилеви не можеха да се взират в лицето на Моисея поради преходната сияйност на лицето му,</p>
							<p>8. то как не ще бъде много по-славно служението на духа!</p>
							<p>9. Защото, ако служението на осъждането е славно, то много повече служението на оправданието изобилва със слава.</p>
							<p>10. И първото прославено дори не се показа от тая страна славно, поради надминаващата слава на второто.</p>
							<p>11. Защото, ако преходното е било славно, много по-славно е трайното.</p>
							<p>12. Прочее, като имаме такава надежда, ние действуваме с голямо дръзновение,</p>
							<p>13. а не както Мойсей, който туряше покривало на лицето си, за да се не взират синовете Израилеви в края на преходното.</p>
							<p>14. Ала умовете им се затъпиха, понеже и доднес, кога се чете Ветхият Завет, остава неснето същото покривало, което се снима чрез Христа.</p>
							<p>15. И до днес, кога се чете Мойсей, покривало лежи на сърцето им.</p>
							<p>16. Но, кога се обърнат към Господа, покривалото се снима.</p>
							<p>17. А Господ е Духът; дето пък е Духът Господен, там има свобода.</p>
							<p>18. А ние всички с открито лице, като в огледало, гледайки славата Господня, се преобразяваме в същия образ, от слава в слава, като от Духа Господен.</p>
							<p><strong><a name="4"></a>ГЛАВА 4.</strong></p>
							<p>1. Поради това, като имаме по милост Божия това служение, не падаме духом;</p>
							<p>2. но ние отхвърлихме скришните срамотии дела, без да прибягваме към хитрост и без да изопачаваме словото Божие, а като се препоръчваме всекиму на съвестта пред Бога чрез откриване истината.</p>
							<p>3. Ако пък е и закрито нашето благовестие, то е закрито за погиващите:</p>
							<p>4. на невярващите от тях богът на тоя век е заслепил умовете, за да ги не озари светлината на благовестието за славата на Христа, Който е образ на невидимия Бог.</p>
							<p>5. Защото не себе си проповядваме, а Христа Иисуса Господа; колкото пък за нас, ние сме ваши слуги заради Иисуса.</p>
							<p>6. Бог, Който някога заповяда да изгрее светлина от тъмнината. Той Същият озари сърцата ни, за да бъде светло познанието на славата Божия, проявена в лицето на Иисуса Христа.</p>
							<p>7. Но това съкровище ние носим в глинени съдове, та преизобилната сила да се отдава Богу, а не нам.</p>
							<p>8. Отвред сме наскърбявани, но не стеснявани; в затруднение сме, но се не отчайваме;</p>
							<p>9. гонени биваме, но не изоставяни, повалени биваме, но не загиваме.</p>
							<p>10. Винаги носим в тялото си мъртвостта на Господа Иисуса, та и животът Иисусов да се открие в тялото ни.</p>
							<p>11. Защото ние, живите, непрестанно се предаваме на смърт заради Иисуса, та и животът Иисусов да се открие в смъртната ни плът,</p>
							<p>12. тъй че смъртта действува в нас, а животът - във вас.</p>
							<p>13. А като имаме същия дух на вярата, както е писано: "повярвах и затова говорих", и ние вярваме, затова и говорим,</p>
							<p>14. като знаем, че Който възкреси Господа Иисуса, ще възкреси и нас чрез Иисуса и ще постави с вас.</p>
							<p>15. Защото всичко е зарад вас, та благодатта, като се преумножи, да произведе чрез мнозина още по-голяма благодарност за слава Божия.</p>
							<p>16. Затова ние не падаме духом; макар външният ни човек и да тлее, но вътрешният от ден на ден се подновява.</p>
							<p>17. Защото кратковременното наше леко страдание ни доставя в голямо изобилие пълна вечна слава,</p>
							<p>18. като имаме пред очи не видимото, а невидимото; понеже видимото е временно, а невидимото - вечно.</p>
							<p><strong><a name="5"></a>ГЛАВА 5.</strong></p>
							<p>1. Знаем, че, когато земното наше жилище, тая хижа, се разруши, ние имаме от Бога дом на небесата, жилище неръкотворно, вечно.</p>
							<p>2. Затова и въздишаме, като копнеем да се облечем в небесното си жилище;</p>
							<p>3. само да не би, и облечени, да се намерим голи.</p>
							<p>4. Защото ние, които се намираме в тая хижа, стенем обременени; ето защо искаме не да се съблечем, а да се преоблечем, та смъртното да се погълне от живота.</p>
							<p>5. Бог, Който ни е създал тъкмо за това, Той ни и даде залога на Духа.</p>
							<p>6. И тъй, ние винаги сме спокойни и, като знаем, че, докле живеем в тялото, се отдалечаваме от Господа,</p>
							<p>7. (понеже с вяра ходим, а не с виждане,)</p>
							<p>8. имаме дръзновение и по-скоро желаем да напуснем тялото и да се приберем у Господа.</p>
							<p>9. Затова и усърдно залягаме да Му бъдем угодни, било кога живеем е тялото, било кога го напускаме;</p>
							<p>10. защото всички ние трябва да се явим пред Христовото съдилище, за да получи всякой заслуженото, според доброто или злото, което е извършил с тялото си.</p>
							<p>11. И тъй, като знаем страха Господен, ние вразумяваме човеците, а за Бога сме явни; надявам се, че сме явни и за вашите съвести.</p>
							<p>12. Не ви се препоръчваме отново, а ви даваме повод да се хвалите с нас, та да има, какво да кажете на ония, които се хвалят по лице, а не по сърце.</p>
							<p>13. Ако сме прекалили в хвалбите си, то е зарад Бога; ако сме умерени, то е зарад вас.</p>
							<p>14. Защото любовта Христова ни обхваща, кога разсъждаваме върху това, че, щом един е умрял за всички, всички са умрели.</p>
							<p>15. А Христос умря за всички, та живите да живеят не вече за себе си, а за Оногова, Който умря за тях и възкръсна.</p>
							<p>16. Затова отсега ние не познаваме никого по плът; ако и да бяхме познали Христа по плът, сега вече не познаваме.</p>
							<p>17. И тъй, който е в Христа, той е нова твар; древното премина; ето, всичко стана ново.</p>
							<p>18. А всичко е от Бога, Който ни примири със Себе Си чрез Иисуса Христа и ни даде служението на това примирение,</p>
							<p>19. защото Бог примири света със Себе Си чрез Христа, без да вменява на човеците прегрешенията им, и ни вложи в нас словото на примирението.</p>
							<p>20. И тъй, ние изпълняваме службата посланици вместо Христа, като че ли Сам Бог увещава чрез нас. Молим ви от име Христово: примирете се с Бога!</p>
							<p>21. Защото Оногова, Който не знаеше грях, Той за нас Го грях направи, та да станем чрез Него праведни пред Бога.</p>
							<p><strong><a name="6"></a>ГЛАВА 6.</strong></p>
							<p>1. Понеже сме съработници Христови, ние ви молим, да не приемате напразно благодатта Божия.</p>
							<p>2. Защото казано е: "в благоприятно време те чух и в ден на спасение ти помогнах". Ето сега благоприятно време, ето сега ден на спасение!</p>
							<p>3. Ние никому с нищо не туряме пре-пънка, за да се не опорочи служението ни,</p>
							<p>4. но във всичко се препоръчваме за служители Божии, с голямо постоянство, в скърби, в нужди, в утеснение,</p>
							<p>5. при рани, в тъмници, в скитания, в трудове, в бдения, в пости,</p>
							<p>6. с чистота, със знание, с дълготърпе-ние, с благост, с Дух Светии, с нелицемерна любов,</p>
							<p>7. със слово на истина, със сила Божия, чрез оръжията на правдата в дясна и лява ръка,</p>
							<p>8. при чест и безчестие, при укори и похвали; смятат ни за измамници, но ние сме истинни,</p>
							<p>9. за непознати, а сме добре познати; смятат ни за умиращи, а ето, живи сме; наказват ни, ала не могат ни умъртви;</p>
							<p>10. огорчават ни, а ние винаги сме радостни; бедни сме, а мнозина обогатяваме; нямаме нищо, а всичко притежаваме.</p>
							<p>11. Устата ни са отворени за вас, коринтяни, сърцето ни е разширено.</p>
							<p>12. Вам не е тясно в нас, а е тясно в сърцата ви.</p>
							<p>13. За равна отплата (говоря като на чеда) разширете се и вие.</p>
							<p>14. Не се впрягайте заедно с неверните; защото какво общуване има между правда и беззаконие? Какво общо има между светлина и тъмнина?</p>
							<p>15. Какво съгласие може да има между Христа и Велиара? Или какво общо има верният с неверния?</p>
							<p>16. Каква прилика между Божия храм и идолите? Защото вие сте храм на живия Бог, както е казал Бог: "ще се поселя в тях и ще ходя между тях; ще им бъда Бог, а те ще бъдат Мой народ".</p>
							<p>17. "Затова излезте из средата им и се отделете, казва Господ, и до нечисто се не допирайте, и Аз ще ви приема";</p>
							<p>18. "и ще ви бъда Отец, а вие ще бъдете Мои синове и дъщери", казва Господ Вседържител.</p>
							<p><strong><a name="7"></a>ГЛАВА 7.</strong></p>
							<p>1. И тъй, възлюбени, имайки такива обещания, нека се очистим от всяка сквернота на плътта и на духа, като вършим свети дела със страх Божий.</p>
							<p>2. Поместете ни е сърцата си: никого не обидихме; никого не покварихме, нито някого изкористихме.</p>
							<p>3. Не за осъждане това говоря; защото преди малко казах, че вие сте в сърцата ни, за да умрем и да живеем заедно.</p>
							<p>4. Голямо доверие имам към вас, много се хваля с вас; изпълнен съм с утеха, преизобилвам с радост при всичката наша скръб.</p>
							<p>5. Защото, когато дойдохме в Македония, плътта ни нямаше никакъв покой; отвред бяхме в утеснение: отвън - нападения, отвътре - страхове.</p>
							<p>6. Но Бог, Който утешава смирените, утеши ни с дохождането на Тита,</p>
							<p>7. и не само с неговото дохождане, но и с утехата, с която се бе утешил той поради вас, като ни разказваше за вашия копнеж, за вашия плач, за вашата към мене ревност, тъй че аз още повече се зарадвах.</p>
							<p>8. Защото, ако и да съм ви наскърбил с посланието, не се кая, макар и да се каях отначало, понеже виждам, че онова послание ви е наскърбило само за малко време.</p>
							<p>9. Сега се радвам не затова, че се наскърбихте, но че се наскърбихте за покаяние, понеже се наскърбихте по Бога, та никаква вреда да не претърпите от нас.</p>
							<p>10. Защото скръбта по Бога произвежда неизменно покаяние за спасение, а световната скръб докарва смърт.</p>
							<p>11. Защото, ето на, това дето се наскърбихте по Бога, какво усърдие докара у вас, какво извинение, какво негодуване, какъв страх, какъв копнеж, каква ревност, какво отмъщение! С всичко показахте себе си, че сте чисти в това дело.</p>
							<p>12. И тъй, ако ви и писах, то не заради оскърбителя, нито заради оскърбения, а за да ви стане явна нашата за вас грижа пред Бога.</p>
							<p>13. Затова се утешихме с вашата утеха; а още повече се зарадвахме с радостта на Тита, задето вие всички сте успокоили духа му,</p>
							<p>14. и задето аз не съм се посрамил, ако с нещо съм се похвалил за вас пред него; но, както сме говорили пред вас всякога истината, тъй и пред Тита похвалата ни излезе истинска;</p>
							<p>15. и голяма е неговата сърдечна любов към вас, като си спомня за послушанието на всинца ви, как сте го приели със страх и трепет.</p>
							<p>16. И тъй, радвам се, че във всичко мога да се доверя на вас.</p>
							<p><strong><a name="8"></a>ГЛАВА 8.</strong></p>
							<p>1. Известяваме ви, братя, за благодатта Божия, дадена на църквите македонски,</p>
							<p>2. че сред много скръбни изпитни тяхната радост бе изобилна; и при голямата си беднотия изобилно проявиха богатството на своето добродушие;</p>
							<p>3. защото (свидетел съм) те се показаха доброволни пожертвователи по силите си и извън силите,</p>
							<p>4. като ни молеха твърде много, да приемем техния дар и участие в услужване на светиите;</p>
							<p>5. и това те направиха не както се на дявахме, но сами себе си отдадоха първом Господу, сетне и нам по воля Божия;</p>
							<p>6. затова помолихме Тита, както бе наченал по-рано, тъй и да завърши у вас и това добро дело.</p>
							<p>7. Но както изобилва всичко у вас: вяра и слово, познание и всяко усърдие и любовта ви към нас, тъй да изобилва у вас и тая добродетел.</p>
							<p>8. Това казвам не като заповед, но за да изпитам чрез усърдието на другите искреността и на вашата любов.</p>
							<p>9. Защото вие знаете милостта на , Господа нашего Иисуса Христа, че Той, бидейки богат, осиромаша заради вас, та да се обогатите вие чрез Неговата сиромашия.</p>
							<p>10. И по това давам съвет, понеже това е полезно за вас, които още отлани, преди македонци, наченахте не само да вършите, но и да искате това.</p>
							<p>11. А сега и довършете наченатото дело, та, както е имало усърдие в искането ви, тъй усърдно да стане и довършването му според средствата.</p>
							<p>12. Защото, ако някой има усърдие, той е угоден по това, каквото има, а не по това, каквото няма.</p>
							<p>13. Не че искам да бъде на другите леко, а вам тежко, но за изравнение:</p>
							<p>14. сегашният ваш излишък да допълня техния недостиг, за да послужи и техният излишък при вашия недостиг, та да има равенство,</p>
							<p>15. както е писано: "който е събрал много, не е имал излишък; и който" - малко, не е имал недостиг".</p>
							<p>16. Да благодарим Богу, Който вложи в сърцето на Тита същото усърдие за вас:</p>
							<p>17. наистина, аз го подканих, но той, бидейки твърде усърден, доброволно тръгна към вас.</p>
							<p>18. С него изпратихме и един брат, по-хваляван по всички църкви за благовестието,</p>
							<p>19. и не само похваляван, но и избран от църквите, за да ни придружава в това добро дело, на което служим за слава на Самаго Господа и за ваше усърдие,</p>
							<p>20. като се пазим, да не би някой ни укори при тия обилни приноси, за чието събиране ние полагаме грижи;</p>
							<p>21. защото ние залягаме за доброто не само пред Господа, но и пред човеците.</p>
							<p>22. Ние изпратихме с тях и нашия брат, чието усърдие много пъти сме изпитвали в много неща, и който сега е още по-усърден поради голямата увереност във вас.</p>
							<p>23. Колкото за Тита, той е мой другар и сътрудник среди вас; а колкото за нашите братя, те са пратеници на църквите, слава Христова.</p>
							<p>24. И тъй, дайте доказателство за вашата любов и за това, дето се хвалим с вас, както на тях, така и пред лицето на църквите.</p>
							<p><strong><a name="9"></a>ГЛАВА 9.</strong></p>
							<p>1. А за спомагане на светиите считам за излишно да ви пиша,</p>
							<p>2. защото зная вашето усърдие, за което се хваля с вас пред македонци, че Ахайя с приготвена още отлани; и вашата ревност подбуди твърде мнозина.</p>
							<p>3. А братята изпратих, за да не би нашата похвала за вас да излезе напразно в тоя случай, но, както съм говорил, да бъдете приготвени,</p>
							<p>4. та да не би, ако дойдат с мене македонци и ви намерят неприготвени, да останем посрамени ние (за да не казваме вие), след като сме ви хвалили с такава увереност.</p>
							<p>5. Затова счетох за нужно да помоля братята, да дойдат напред при вас и да се погрижат отрано, щото предизвестената милостиня ваша да бъде готова като плод на щедрост, а не на скъперничество.</p>
							<p>6. С това искам да кажа: който сее скъдно, скъдно и ще пожъне; а който сее щедро, щедро и ще пожъне.</p>
							<p>7. Всеки да отделя, колкото му сърце дава, без да му се свиди, и без да го принуждават; защото Бог люби оногова, който драговолно дава.</p>
							<p>8. А Бог е силен да умножи у вас всякаква благодат, та, като имате винаги всякакво доволство във всичко, да бъдете щедри във всяко добро дело,</p>
							<p>9. както е писано: "пръсна, раздаде на сиромаси; правдата му пребъдва вечно".</p>
							<p>10. А Оня, Който дава семе на сеяча и хляб за храна, дано даде изобилие на посеяното от вас и да наспори плодовете на вашата правда,</p>
							<p>11. та да бъдете богати във всичко за всяка щедрост, която чрез нас извиква благодарност към Бога.</p>
							<p>12. Защото извършването на тая служба не само запълня лишенията на светиите, но и у мнозина извиква обилни благодарности към Бога;</p>
							<p>13. и те, опитвайки плодовете от туй служение, прославят Бога, задето се покорявате на изповядваното от вас благовестие Христово и щедро общувате с тях и с всички,</p>
							<p>14. и се молят за вас, понеже твърде много ви обичат, за преизобилната във вас Божия благодат.</p>
							<p>15. Да благодарим на Бога за неизказания Негов дар!</p>
							<p><strong><a name="10"></a>ГЛАВА 10.</strong></p>
							<p>1. Сам аз. Павел, смирен, кога съм лично помежду ви, а смел спрямо вас, кога съм далеч, убеждавам ви с Христова кротост и благост.</p>
							<p>2. Моля не ме заставяйте и кога съм при вас да прибягна към оная твърда смелост, що смятам да употребя против някои, които мислят, че ние постъпваме по плът.</p>
							<p>3. Защото, ако и да ходим в плът, не плътски воюваме.</p>
							<p>4. Оръжията на нашето воюване не са плътски, но с помощта Божия са силни да разрушават твърдини: с тях ние унищожаваме замисли,</p>
							<p>5. и всяко превъзнасяне, що въстава срещу познанието Божие, и пленяваме всеки разум, за да бъде покорен на Христа,</p>
							<p>6. и готови сме да накажем всяка непослушност, когато вашето послушание стане пълно.</p>
							<p>7. На вънкашност ли гледате? Който е уверен в себе си, че е Христов, нека пак от себе си съди, че, както той е Христов, тъй и ние сме Христови.</p>
							<p>8. Защото, ако би и нещо повече да се похваля с нашата власт, която ни даде Господ за ваше съзидване, а не разстройване, няма да се посрамя.</p>
							<p>9. Но, за да не помисли някой, че ви заплашвам с послания, -</p>
							<p>10. понеже в посланията си, каже, е строг и силен, но при личното си присъствие слаб, и речта му нищо и никаква, -</p>
							<p>11. такъв нека знае, че каквито сме на думи в посланията си, кога отсъствуваме, такива сме и на дело, кога присъствуваме.</p>
							<p>12. Защото не смеем да се броим или да се сравняваме с някои от ония, които сами се препоръчват: те не разбират, че се мерят сами със себе си и се сравняват със себе си.</p>
							<p>13. Ние, обаче, не без мярка ще се похвалим, а според мярката на определения нам от Бога дял за достигане дори и до вас.</p>
							<p>14. Защото не като нестигнали до вас ние се напрягаме, понеже достигнахме и до вас с благовестието Христово;</p>
							<p>15. ние не се хвалим без мярка с чужди трудове, но се надяваме, като расте вярата ви, да се възвеличим премного сред вас според дела ни,</p>
							<p>16. тъй че и по-далеч от вас да проповядваме Евангелието, а не да се хвалим с готовото в чужди дял.</p>
							<p>17. "Който се хвали, с Господа да се хвали".</p>
							<p>18. Защото не тоя, който се сам хвали, е достоен, а оня, когото Господ хвали.</p>
							<p><strong><a name="11"></a>ГЛАВА 11.</strong></p>
							<p>1. О, да бяхте потьрпели малко моето безумие! Но и потърпете ме!</p>
							<p>2. Защото аз ви ревнувам с Божия ревнивост: сгодих ви за едничък мъж, за да ек представя на Христа като чиста девица.</p>
							<p>3. Ала боя се, да не би, както змията с хитростта си прелъсти Ева, тъй и вашите мисли да се повредят поради простотата ек в Христа.</p>
							<p>4. Защото, ако някой дойдеше да проповядва другиго Иисуса, когото ние не сме проповядвали; или, ако получехте друг дух, когото не сте получили, или друго благовестие, което не сте приели, - вие с право щяхте да го търпите.</p>
							<p>5. Но аз мисля, че в нищо не съм по-до-лен от върховните апостоли;</p>
							<p>6. ако и да съм прост в речта, в знанието не съм. Но ние навсякъде и по всичко сме ви добре известни.</p>
							<p>7. Сгреших ли, че унижавах себе си, за да въздигна вас, понеже даром ви проповядвах благовестието Божие?</p>
							<p>8. Други църкви обрах, като получих от тях издръжки, та вам да служа; и докато бях у вас, ако и да бях в оскъдица, никому не дотегнах,</p>
							<p>9. защото оскъдицата ми удовлетвориха братята, дошли от Македония; та и във всичко се пазих и ще се пазя, да ви не бъда товар.</p>
							<p>10. По истината Христова, що е в мене, ще кажа, че тая похвала няма да ни се отнеме в страните Ахайски.</p>
							<p>11. А защо постъпвам тъй? Затова ли, че ви не обичам? Знае Бог! Но което правя, ще правя,</p>
							<p>12. за да пресека повода на ония, които търсят повод, та в онова, за което се хвалят, да се окажат като нас.</p>
							<p>13. Защото такива са лъжеапостоли, лукави работници, които се преобразяват в Христови апостоли.</p>
							<p>14. И не е за чудене: защото сам сатаната се преобразява в ангел на светлината,</p>
							<p>15. та затова не е голяма работа, ако и служителите му се преобразят като служители на правдата; но техният край ще бъде според делата им.</p>
							<p>16. Казвам пак: никой да ме не смята за безумен; ако ли не, поне като безумен ме приемете, та и аз колко-годе да се похваля.</p>
							<p>17. Което казвам с такова самоуверено хвалене, не го казвам по Господа, а като че ли в безумие.</p>
							<p>18. Понеже мнозина се хвалят по плът, ще се похваля и аз.</p>
							<p>19. Защото вие, които сте разумни люде, драговолно търпите неразумните:</p>
							<p>20. вие търпите, ако някой ви заробва, ако някой ви изпояжда, ако някой ви обира, ако някой се превъзнася, ако някой ви бие по лице.</p>
							<p>21. За срам казвам това! Като че ли ние станахме безсилни! Ала, ако някой дръзне да се похвали с нещо (в безумие говоря), ще дръзна и аз.</p>
							<p>22. Евреи ли са? И аз съм. Израилтяни ли са? И аз. Семе Авраамово ли са? И аз.</p>
							<p>23. Служители Христови ли са (в безумие говоря), аз съм повече. Аз съм бил много повече в трудове, безмерно в рани, повече в тъмници, и много пъти на умиране.</p>
							<p>24. Иудеите ми удариха пет пъти по четирийсет удара без един;</p>
							<p>25. три пъти са ме с тояги били, веднъж - с камъни, три пъти съм корабокрушение претърпял, нощ и ден съм прекарал в дълбинето морско;</p>
							<p>26. много пъти съм пътувал, бил съм в опасност от реки, в опасност от разбойници, в опасност от сънародници, в опасност от езичници, в опасност по градове, в опасност по пустини, в опасност по море, в опасност между лъжебратя,</p>
							<p>27. в труд и мъка, често в бдение, в глад и жажда, често в пост, на студ и в голота.</p>
							<p>28. Освен външните злополуки, прибавяха се всекидневните против мене нападения и грижата за всички църкви.</p>
							<p>29. Кой изнемогва, та не изнемогвам и аз? Кой се съблазнява, та аз се не разпалям?</p>
							<p>30. Ако трябва да се хваля, с немощта си ще се похваля.</p>
							<p>31. Бог и Отец на Господа нашето Иисуса Христа, Който е благословен вовеки, знае, че не лъжа.</p>
							<p>32. В Дамаск областният управител на цар Арета пазеше със стража град Дамаск, искайки да ме хване; и аз в кош бях спуснат през прозореца по стената и избягах от ръцете му.</p>
							<p><strong><a name="12"></a>ГЛАВА 12.</strong></p>
							<p>1. Да се хваля, не ми е за полза, а при все това ще мина към видения и откровения Господни.</p>
							<p>2. Зная един човек в Христа, който преди четиринайсет години (с тяло ли, не зная; без тяло ли, не зная: Бог знае) беше грабнат и отнесен до трето небе.</p>
							<p>3. И зная тоя човек (с тяло ли, или без тяло, не зная: Бог знае),</p>
							<p>4. че беше грабнат и отнесен в рая и чу неизказани думи, които човек не може да изговори.</p>
							<p>5. С такъв човек ще се похваля; но със себе си няма да се похваля, освен с моите немощи.</p>
							<p>6. Ако пък поискам да се хваля, няма да бъда безумен, защото ще кажа истина; но аз се въздържам, да не би някой да помисли за мене повече, отколкото вижда в мене, или чува от мене.</p>
							<p>7. И, за да се не превъзнасям с премногото откровения, даде ми се жило в плътта, ангел сатанин, да ме бие по лицето, за да се не превъзнасям.</p>
							<p>8. Затова три пъти молих Господа, да го отстрани от мене.</p>
							<p>9. Но Той ми рече: стига ти Моята благодат; защото силата Ми се в немощ напълно проявява. Затова с много по-голяма радост ще се хваля с немощите си, за да се всели в мене силата Христова.</p>
							<p>10. Затова добре ми е в немощи, в обиди, в нужди, в гонения, в притеснения заради Христа, понеже, кога съм немощен, тогава съм силен.</p>
							<p>11. Станах безумен с хвалбите си: вие ме принудихте. От вас трябваше аз да бъда препоръчван, защото в нищо не съм по-до-лен от върховните апостоли, ако и да съм нищо.</p>
							<p>12. Белезите на апостол се показаха на дело сред вас във всяко търпение, в личби, чудеса и сили.</p>
							<p>13. Защото, по какво сте останали по-долни от другите църкви, освен по това, дето аз сам не ви дотегнах? Простете ми тая вина.</p>
							<p>14. Ето, трети път се готвя да дойда при вас, и няма да ви дотегна; понеже аз търся не вашето, а вас: не децата са длъжни да събират богатство за родителите, а родителите за децата.</p>
							<p>15. На драго сърце ще жертвувам и сам ще се пожертвувам за душите ви, при всичко, че, обичайки вас извънмерно, съм по-малко обичан от вас.</p>
							<p>16. Да кажем, аз не ви отегчих, но, бидейки хитър, с лукавство вземах от вас.</p>
							<p>17. Да не би чрез някого от ония, които изпращах при вас, да съм ви изкористил?</p>
							<p>18. Аз помолих Тита и пратих с него едного от братята: да не би Тит да ви е изкористил в нещо? Не в същия ли дух ходихме? Не по същите ли стъпки?</p>
							<p>19. Пак ли мислите, че се оправдаваме пред вас? Ние говорим пред Бога, в Христа, и всичко това, възлюбени, за ваше назидание.</p>
							<p>20. Защото страхувам се, да не би, кога дойда, да ви намеря не такива, каквито желая; също и вие да ме намерите такъв, какъвто не желаете: да не би да има у вас раздори, завист, гняв, свади, клевети, клюкарство, гордост, бъркотии,</p>
							<p>21. да не би пак, кога дойда, да ме унизи у вас моят Бог и да оплаквам мнозина, които са съгрешили преди и не са се покая-ли за нечистотата, блудството и разпътството, що са вършили.</p>
							<p><strong><a name="13"></a>ГЛАВА 13.</strong></p>
							<p>1.Трети път вече ида при вас: "от устата на двама или трима свидетели ще се потвърди всяка дума".</p>
							<p>2. Напред казах и казвам, като да съм при вас втори път, и сега, като отсъствувам, пиша на съгрешилите отнапред и на всички други, че, кога дойда пак, няма да щадя;</p>
							<p>3. вие търсите доказателства за Христа, Който говори в мене: Той не е безсилен спрямо вас, но е силен във вас.</p>
							<p>4. Защото, ако и да бе разпнат по немощ, ала е жив чрез силата Божия; и ние също, ако и да сме немощни в Него, ще бъдем живи с Него чрез сила Божия спрямо вас.</p>
							<p>5. Изследвайте сами себе си, дали сте във вярата; сами себе си опитвайте. Или не се съзнавате, че Иисус Христос е във вас? Не съзнавате, само ако сте недостойни.</p>
							<p>6. А за нас, надявам се, ще узнаете, че ние не сме недостойни.</p>
							<p>7. Молим Бога да не вършите никакво зло, не за да се покажем ние достойни, но за да вършите вие добро, та ние да бъдем като недостойни.</p>
							<p>8. Защото ние сме силни не против истината, а за истината.</p>
							<p>9. Радваме се, кога сме ние слаби, а вие силни; тъкмо за това се и молим - за ваше съвършенство.</p>
							<p>10. Пиша тия неща, като не съм при вас, та, кога дойда при вас, да не употребя строгост според властта, що ми е дадена от Господа за съзидване, а не за разстройване.</p>
							<p>11. И тъй, братя, радвайте се, съвършенствувайте се, утешавайте се, бъдете единомислени, живейте в мир, - и Бог на любовта и на мира ще бъде с вас.</p>
							<p>12. Поздравете се един други със свето целуване. Поздравяват ви всички светии.</p>
							<p>13. Благодатта на Господа нашего Иисуса Христа, и любовта на Бога и Отца, и общуването на Светаго Духа да бъдат с всички вас. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
