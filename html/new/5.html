<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>5. Деяния на светите Апостоли</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-5">bg-patriarshia.bg</a>
				<div class="domain-border"></div>
				<h1 class="reader-title">5. Деяния на светите Апостоли</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;105–133&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">105–133 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a> <a href="#6">6</a> <a href="#7">7</a> <a href="#8">8</a> <a href="#9">9</a> <a href="#10">10</a> <a href="#11">11</a> <a href="#12">12</a> <a href="#13">13</a> <a href="#14">14</a> <a href="#15">15</a> <a href="#16">16</a> <a href="#17">17</a> <a href="#18">18</a> <a href="#19">19</a> <a href="#20">20</a> <a href="#21">21</a> <a href="#22">22</a> <a href="#23">23</a> <a href="#24">24</a> <a href="#25">25</a> <a href="#26">26</a> <a href="#27">27</a> <a href="#28">28</a></p>
							<p><strong><a name="1"></a>ГЛАВА 1.</strong></p>
							<p>1. Първата книга, о Теофиле, написах за всичко, що Иисус начена да върши и учи</p>
							<p>2. до деня, когато се възнесе, като даде чрез Духа Светаго заповеди на апостоли те, които бе избрал,</p>
							<p>3. на които и представи Себе Си жив след Своето страдание с много верни доказателства, като им се явяваше през четирийсет дена и говореше за царството Божие;</p>
							<p>4. и като се събираше с тях. Той им заповяда - не се отдалечавайте от Йерусалим, а чакайте обещанието на Отца, за което сте слушали от Мене;</p>
							<p>5. защото Йоан кръщава с вода, а вие не след много дни от днес ще бъдете кръстени с Дух Светии</p>
							<p>6. Те, прочее, като се събраха, питаха Го, думайки в това ли време. Господи, възстановяваш царството Израилево?</p>
							<p>7. А Той им отговори не се пада вам да знаете времената или годините, които Отец е положил в Своя власт,</p>
							<p>8. но ще приемете сила, кога слезе върху ви Дух Светий, и ще Ми бъдете свидетели в Йерусалим и в цяла Иудея и Самария, и дори до край земя.</p>
							<p>9. И като рече това, както Го те гледаха, Той се подигна, и облак Го подзе изпред очите им.</p>
							<p>10. И докле гледаха към небето, когато се Той възнасяше, ето, застанаха пред тях двама мъже в бели дрехи</p>
							<p>11. и рекоха, мъже галилейци, какво стоите и гледате към небето? Този Иисус, Който се възнесе от вас на небето, ще дойде по същия начин, както Го видяхте да отива на небето</p>
							<p>12. Тогава те се върнаха в Йерусалим от планината, наречена Елеон, която се намира близо до Йерусалим колкото един съботен път.</p>
							<p>13. И като дойдоха, възлязоха в горницата, дето и пребиваваха, Петър и Иаков, Йоан и Андрей, Филип и Тома, Вартоломей и Матей, Иаков Алфеев и Симон Зилот, и Иуда Иаковов</p>
							<p>14. Те всички единодушно прекарваха в молитва и моление с някои жени и с Мария, майка на Иисуса, и с Неговите братя.</p>
							<p>15. И в тия дни стана Петър посред учениците и рече</p>
							<p>16. (а бяха се събрали около сто и двайсет души) мъже братя! Трябваше да се из пълни написаното, що бе предрекъл Дух Светии чрез устата Давилови за Иуда, водача на ония, които хванаха Иисуса,</p>
							<p>17. защото той бе причислен към нас и получил бе жребието на тая служба,</p>
							<p>18. но със заплатата за своята неправда той придоби нива и, като се струполи ничком, пръсна се през средата, и всичката му вътрешност се изсипа;</p>
							<p>19. и това стана известно на всички жители иерусалимски, тъй че тая нива на техен език бе наречена Акелдама, сиреч, кръвна нива.</p>
							<p>20. Защото в книгата на Псалмите е писано: "жилището му да запустее, и да няма кой да живее в него", и: "достойнството му друг да вземе".</p>
							<p>21. И тъй, потребно е, щото един от тия мъже, които бяха с нас през цялото време, докато пребъдваше и общуваше с нас Господ Иисус,</p>
							<p>22. начевайки от Иоановото кръщение до деня, когато се възнесе от нас, - да бъде заедно с нас свидетел на възкресението Му.</p>
							<p>23. И поставиха двамина: Иосифа, именуван Варсава, когото нарекоха Иуст, и Магия;</p>
							<p>24. след това се помолиха и казаха: Ти, Господи, Който познаваш сърцата на всички, покажи от тия двама едното, когото си избрал,</p>
							<p>25. да приеме жребието на тая служба и на апостолството, от което отпадна Иуда, за да отиде на своето място.</p>
							<p>26. Хвърлиха за тях жребие, и жребието се падна на Матия; и той биде причислен към единайсетте апостоли.</p>
							<p><strong><a name="2"></a>ГЛАВА 2.</strong></p>
							<p>1. Когато настана ден Петдесетница, те всички в единомислие бяха заедно.</p>
							<p>2. И внезапно биде шум от небето, като че идеше силен вятър, и напълни цялата къща, дето седяха.</p>
							<p>3. И явиха им се езици, като че огнени, които се разделяха, и се спряха по един на всекиго от тях.</p>
							<p>4. И всички се изпълниха с Дух Светий, и наченаха да говорят на други езици, според както Духът им даваше да изговарят.</p>
							<p>5. А в Йерусалим се намираха иудеи, човеци набожни, от всеки народ под небето.</p>
							<p>6. Когато стана тоя шум, събра се много народ и се слиса, защото всеки ги слушаше да приказват на неговия говор.</p>
							<p>7. И всички се чудеха и маеха, думайки помежду си: тия, които говорят, не са ли всички галилейци?</p>
							<p>8. А как слушаме всички своя си роден говор?</p>
							<p>9. Ние - партяни и мидяни, еламити и жители на Месопотамия, Иудея и Кападокия, на Понт и Асия,</p>
							<p>10. на Фригия и Памфилия, на Египет и Ливийските страни, съседни на Кириния, и дошлите от Рим, както иудеи, тъй и прозелити,</p>
							<p>11. критяни и араби, - как слушаме тях да говорят на наши езици за великите Божии дела?</p>
							<p>12. Всички бяха смаяни и в недоумение думаха един другиму: какво ли ще е това?</p>
							<p>13. А други се присмиваха и думаха: със сладко вино са се напили.</p>
							<p>14. Тогава Петър се изправи с единайсетте, издигна глас и почна да им говори: мъже иудеи и вие всички, които живеете в Йерусалим! Нека ви бъде известно това, и внимавайте на думите ми:</p>
							<p>15. тия не са пияни, както вие мислите, защото е трети час през деня;</p>
							<p>16. но това е реченото чрез пророк Иоиля:</p>
							<p>17. "и ето, в последните дни, казва Бог, ще излея от Моя Дух върху всяка плът; синовете ви и дъщерите ви ще пророчествуват; младежите ви ще виждат видения, а старците ви ще сънуват сънища;</p>
							<p>18. и в ония дни върху рабите Ми и рабините Ми ще излея от Моя Дух, и ще пророчествуват.</p>
							<p>19. И ще покажа чудеса горе в небесата и личби долу на земята, кръв и огън, дим и пушек.</p>
							<p>20. Слънцето ще се превърне в тъмнина, и месечината - в кръв, преди да настъпи великият и славен ден Господен.</p>
							<p>21. И тогава всеки, който..призове името Господне, ще се спаси".</p>
							<p>22. Мъже израилтяни! Изслушайте тия думи: Иисуса Назорея, Мъж, засвидетелствуван пред вас от Бога със сили, чудеса и личби, що ги Бог стори чрез Него между вас, както и сами знаете,</p>
							<p>23. Него, по определената воля и предведение Божие предаден, вие хванахте и, след като приковахте с ръце на беззаконници. Го убихте;</p>
							<p>24. но Бог Го възкреси, като освободи от родилните болки на смъртта, понеже тя не можеше да Го удържи.</p>
							<p>25. Защото Давид казва за Него: "винаги виждах пред себе си Господа, защото Той е от дясната ми страна, за да се не поклатя.</p>
							<p>26. Затова се възрадва сърцето ми, и се възвесели езикът ми; а още и плътта ми ще почива в надежда.</p>
							<p>27. Защото Ти не ще оставиш душата ми в ада и не ще допуснеш Твоя светия да види тление.</p>
							<p>28. Ти ми си дал да позная пътищата на живота; Ти ще ме изпълниш с радост чрез лицето Си".</p>
							<p>29. Мъже братя! Нека е позволено да ви кажа смело за патриарх Давида, че той и умря и биде погребан, и гробът му е у нас и доднес.</p>
							<p>30. А бидейки пророк и знаейки, че Бог му беше с клетва обещал от плода на чреслата му да въздигне по плът Христа и да Го постави на престола му,</p>
							<p>31. предвидя и каза за възкресението на Христа, че душата Му не бе оставена в ада, и плътта Му не видя тление.</p>
							<p>32. Тогова Иисуса Бог възкреси, на което всички ние сме свидетели.</p>
							<p>33. И така, Той, след като биде възнесен с Божията десница и прие от Отца обещанието на Светаго Духа, изля това, що вие сега виждате и чувате.</p>
							<p>34. Защото Давид не възлезе на небесата; но сам говори: "рече Господ Господу моему: седи от дясната Ми страна,</p>
							<p>35. докле туря Твоите врагове подножие на нозете Ти".</p>
							<p>36. И тъй, нека наздраве знае целият дом Израилев, че Тогова Иисуса, Когото вие разпнахте. Бог направи Господ и Христос.</p>
							<p>37. Като чуха това, на сърце им стана умилно, и казаха на Петра и на другите апостоли: какво да направим, мъже братя?</p>
							<p>38. А Петър им рече: покайте се, и всеки от вас да се кръсти в името на Иисуса Христа, за прошка на греховете; и ще приемете дара на Светаго Духа.</p>
							<p>39. Защото за вас е обещанието, за вашите деца и за всички далечни, които би призовал Господ, Бог наш.</p>
							<p>40. И с много други думи свидетелствуваше и ги приканваше, думайки: спасявайте се от тоя опак род.</p>
							<p>41. И тъй, които приеха на драго сърце думите му, кръстиха се; и се присъединиха в оня ден около три хиляди души.</p>
							<p>42. И постоянствуваха в учението на апостолите, в общуването, в хлеболомението и в молитвите.</p>
							<p>43. Страх обзе всяка душа, защото много чудеса и личби ставаха чрез апостолите е Йерусалим.</p>
							<p>44. А всички вярващи бяха заедно, и всичко им беше общо;</p>
							<p>45. продаваха имоти и стока и разделяха ги между всички, всекиму според нуждата.</p>
							<p>46. И всеки ден единодушно престояваха в храма и, преломявайки по къщите хляб, хранеха се с весело и чисто сърце,</p>
							<p>47. като хвалеха Бога и като бяха обични на целия народ. А Господ всекидневно прибавяше към църквата такива, които се спасяваха.</p>
							<p><strong><a name="3"></a>ГЛАВА 3.</strong></p>
							<p>1. Петър и Йоан заедно възлизаха в храма в деветия молитвен час.</p>
							<p>2. Имаше един човек, хром от майчина утроба, когото носеха и слагаха всеки ден при храмовите врата, наречени Красни, да проси милостиня от влизащите в храма;</p>
							<p>3. той, като видя Петра и Йоана, когато щяха да влязат в храма, попроси от тях милостиня.</p>
							<p>4. А Петър се вгледа в него заедно с Йоана и рече: погледни ни!</p>
							<p>5. И той ги гледаше втренчено, като се надяваше да получи от тях нещо.</p>
							<p>6. Но Петър каза: сребро и злато аз нямам, а каквото имам, това ти давам: в името на Иисуса Христа Назорея стани и ходи!</p>
							<p>7. И като го хвана за дясната ръка, изправи го; и веднага му заякнаха стъпалата и глезените,</p>
							<p>8. и като скочи, изправи се и проходи, и влезе с тях в храма, като ходеше, скачаше и хвалеше Бога.</p>
							<p>9. И цял народ го видя да ходи и хвали Бога;</p>
							<p>10. и познаха го, че беше оня, който седеше при Красните врата на храма за милостиня; и изпълниха се с ужас и почуда от това, що се бе случило с него.</p>
							<p>11. И понеже изцереният хром се не отделяше от Петра и Йоана, то целият народ ужасен се стече при тях в притвора, наречен Соломонов.</p>
							<p>12. Като видя това Петър, каза към народа: мъже израилтяни, какво се чудите на това, или какво сте се вгледали в нас, като че ли със своя сила или благочестие сме направили тоя да ходи?</p>
							<p>13. Бог на Авраама, на Исаака и на Иакова. Бог на отците ни, прослави Своя Син Иисуса, Когото вие предадохте и от Когото се отрекохте пред лицето на Пилата, когато той бе решил да Го пусне.</p>
							<p>14. Но вие се отрекохте от Светия и Праведния, и поискахте да ви дари един човек убиец,</p>
							<p>15. а Началника на живота убихте. Него Бог възкреси от мъртвите, на което ние сме свидетели.</p>
							<p>16. И заради вярата в Неговото име, името Му укрепи тогова, когото гледате и познавате, а вярата, що е чрез Него, му даде това изцеление пред всинца ви.</p>
							<p>17. Но аз зная, братя, че вие, както и вашите началници, сторихте това по незнание;</p>
							<p>18. а Бог, както бе предизвестил чрез устата на всичките Си пророци, че Христос ще пострада, така и изпълни.</p>
							<p>19. И тъй, покайте се и обърнете се, за да се заличат греховете ви,</p>
							<p>20. за да дойдат времена за прохлаждане от лицето на Господа, и Той да прати предсказания вам Иисуса Христа,</p>
							<p>21. Когото небето трябваше да прибере до онова време, докато се възстанови всичко, що бе говорил Бог чрез устата на всички Свои свети пророци отвека.</p>
							<p>22. Мойсей бе казал на отците: "Господ, Бог ваш, ще въздигне вам от братята ви Пророк като мене: Него слушайте за всичко, каквото ви каже;</p>
							<p>23. и всяка душа, която не послуша тогова Пророка, ще бъде изтребена измежду народа".</p>
							<p>24. И всички пророци от Самуила и след него, колкото души са говорили, също тъй предизвестиха тия дни.</p>
							<p>25. Вие сте синове на пророците и на завета, който Бог бе завещал на отците ви, думайки на Авраама: "и в твоето,семе ще бъдат благословени всички земни племена".</p>
							<p>26. Бог, като възкреси Сина Си Иисуса, найнапред вам Го прати, да ви благославя, за да се отвръща всеки от злините си.</p>
							<p><strong><a name="4"></a>ГЛАВА 4.</strong></p>
							<p>1. Когато те говореха към народа, изстъпиха се пред тях свещениците, воеводата при храма и садукеите,</p>
							<p>2. които се ядосваха, задето ония поучаваха народа и проповядваха в Иисусово име възкресение от мъртвите;</p>
							<p>3. и туриха ръка на тях и ги задържаха до сутринта; защото вече се беше свечерило.</p>
							<p>4. А мнозина от ония, които слушаха словото, повярваха; и броят на мъжете стигна до пет хиляди.</p>
							<p>5. На другия ден се събраха в Йерусалим техните началници, старей и книжници,</p>
							<p>6. първосвещеник Ана и Каиафа, Йоан и Александър и колкото бяха от първосвещенишки род;</p>
							<p>7. и, като ги изправиха насред, питаха ги: с каква сила, или в чие име сторихте вие това?</p>
							<p>8. Тогава Петър, като се изпълни с Дух Светии, им рече; началници народни и стареи израилски!</p>
							<p>9. ако ние сме днес под разпит за едно благодеяние към немощен човек, как е той изцерен,</p>
							<p>10. то нека бъде знайно на всички вас и на целия народ израилски, че чрез името на Иисуса Христа Назорея, Когото вие разпнахте. Когото Бог възкреси от мъртвите, чрез Него тоя стои пред вас здрав.</p>
							<p>11. Този е камъкът, който, пренебрегнат от вас зидарите, стана глава на ъгъла; и в никого другиго няма спасение;</p>
							<p>12. защото под небето няма друго име, на човеци дадено, чрез което трябва да се спасим.</p>
							<p>13. А като виждаха смелостта на Петра и Йоана и като разбраха, че са безкнижни и прости човеци, чудеха се; пък и добре знаеха, че те бяха с Иисуса;</p>
							<p>14. но като виждаха изцерения човек да стои с тях, нямаха какво да възразят.</p>
							<p>15. И, като им заповядаха да излязат из синедриона, съвещаваха се помежду си</p>
							<p>16. и думаха: какво да правим с тия човеци? Защото на всички, които живеят в Йерусалим, е известно, че бележито чудо стана чрез тях, и ние не можем да отречем това;</p>
							<p>17. но, за да се не разгласи това още повече между народа, нека строго да ги заплашим да не говорят вече за това име на никой човек.</p>
							<p>18. И като ги повикаха, заповядаха им никак да не говорят, нито да поучават в името Иисусово.</p>
							<p>19. Но Петър и Йоан им отговориха и рекоха: съдете, дали е справедливо пред Бога - вас да слушаме повече, нежели Бога;</p>
							<p>20. защото ние не можем да не говорим за това, що сме видели и чули.</p>
							<p>21. А те, като ги заплашиха, пуснаха ги, понеже поради народа не намираха как да ги накажат; защото всички прославяха Бога за станалото.</p>
							<p>22. А човекът, с когото стана това чудо на изцеление, имаше повече от четирийсет години.</p>
							<p>23. Когато ги пуснаха, те дойдоха при своите и разказаха, какво им бяха говорили първосвещениците и старейте.</p>
							<p>24. А те, като ги изслушаха, единодушно дигнаха глас към Бога и казаха: Владико. Ти си Бог, Който си сътворил небето и земята и морето и всичко, що е в тях;</p>
							<p>25. Ти си. Който чрез Духа Светаго с устата на отца ни Давида, Твоя раб, си казал: "защо се развълнуваха народите, и людете замислиха суетни неща?</p>
							<p>26. Въстанаха царете земни, и събраха се князете ведно против Господа и против Неговия Помазаник".</p>
							<p>27. Защото наистина се събраха в тоя град против Светия Твой Син Иисуса, Когото си Ти помазал, Ирод и Понтий Пилат с езичниците и с народа израилски,</p>
							<p>28. за да сторят това, което Твоята ръка и Твоята воля бе предопределила да стане.</p>
							<p>29. И сега. Господи, погледни на техните заплахи и дай на Твоите раби с пълно дрьзновение да говорят Твоето слово,</p>
							<p>30. като простираш Ти ръката Си за изцеление, и да стават чудеса и личби в името на Светия Твой Син Иисуса.</p>
							<p>31. И след като се те помолиха, потресе се мястото, дето бяха събрани, и всички се изпълниха с Дух Светии и с дръзновение говореха словото Божие.</p>
							<p>32. А множеството повярвали имаха едно сърце и една душа; и никой нищо от имота си не наричаше свое, но всичко им беше общо.</p>
							<p>33. Апостолите пък свидетелствуваха с голяма сила за възкресението на Господа Иисуса Христа, и голяма благодат беше върху тях всички.</p>
							<p>34. Помежду им нямаше ни един, който да се нуждае; защото, които притежаваха земи или къщи, продаваха ги и донасяха цената на продаденото</p>
							<p>35. и слагаха пред нозете на апостолите; и се раздаваше всекиму според нуждата.</p>
							<p>36. Така, Иосия, наречен от апостолите Варнава, което значи син на утеха, левит, родом от Кипър,</p>
							<p>37. който си имаше нива, продаде я, донесе парите и ги сложи пред нозете на апостолите.</p>
							<p><strong><a name="5"></a>ГЛАВА 5.</strong></p>
							<p>1. А един мъж, на име Анания, с жена си Сапфира, като продаде имот,</p>
							<p>2. скри от стойността, със знанието и на жена си, а една част донесе и сложи пред нозете на апостолите.</p>
							<p>3. Но Петър каза: Анание, защо сатаната изпълни сърцето ти да излъжеш Духа Светаго и да скриеш от стойността на нивата?</p>
							<p>4. Докато беше непродадена, не беше ли твоя, и като я продаде, стойността не беше ли в твоя власт? Защо вложи в сърцето си това нещо? Ти излъга не човеци, а Бога.</p>
							<p>5. Като чу тия думи, Анания падна и издъхна; и голям страх обзе всички, които чуха това.</p>
							<p>6. А младежите станаха, покриха го, и, като го изнесоха, погребаха го.</p>
							<p>7. След като минаха около три часа, влезе и жена му, без да знае, какво се е случило.</p>
							<p>8. А Петър я попита: кажи ми, за толкова ли продадохте нивата? Тя отговори: да, за толкова.</p>
							<p>9. Но Петър й каза: защо сте се наговорили да изкусите Духа Господен? Ето, при вратата са нозете на ония, които погребаха мъжа ти; и тебе ще изнесат.</p>
							<p>10. И тя веднага падна пред нозете му и издъхна. Като влязоха младежите, намериха я мъртва, изнесоха я и погребаха до мъжа й.</p>
							<p>11. И голям страх обзе цялата църква и всички, които слушаха това.</p>
							<p>12. А чрез ръцете на апостолите ставаха у народа много личби и чудеса; и всички единодушно прекарваха в притвора Соломонов.</p>
							<p>13. От другите пък никой не смееше да се допре до тях; ала народът ги величаеше.</p>
							<p>14. А вярващи все повече се присъединяваха към Господа, множество мъже и жени,</p>
							<p>15. тъй че по улиците изнасяха болните и ги слагаха на постелки и одъри, та, като минава Петър, поне сянката му да осени някого от тях.</p>
							<p>16. Стичаха се в Йерусалим и мнозина от околните градове, донасяйки болни и от нечисти духове измъчвани, и всички се изцеряваха.</p>
							<p>17. Тогава първосвещеникът и всички, които бяха с него и принадлежаха към садукейската ерес, станаха и се изпълниха със завист,</p>
							<p>18. туриха ръка на апостолите и ги хвърлиха в общата тъмница.</p>
							<p>19. Но през нощта Ангел Господен отвори вратата на тъмницата и, като ги изведе, каза им:</p>
							<p>20. идете, застанете в храма и говорете на народа всички думи на тоя благодатен живот.</p>
							<p>21. Като изслушаха това, на разсъмване влязоха в храма и поучаваха. А първосвещеникът и които бяха с него, като дойдоха, свикаха синедриона и всички старей измежду синовете Израилеви, и проводиха в тъмницата да доведат апостолите.</p>
							<p>22. Но когато слугите отидоха, не ги намериха в тъмницата и, като се върнаха, известиха</p>
							<p>23. и казаха: тъмницата намерихме заключена най-грижливо и стражата да стои вън пред вратата; но, като отворихме, вътре никого не намерихме.</p>
							<p>24. Когато чуха тия думи първосвещеникът, воеводата при храма и другите първосвещеници, бяха в недоумение за тях, не знаейки, какво ли ще е това.</p>
							<p>25. Но някой си дойде, та им обади и рече: ето, мъжете, които затворихте в тъмницата, стоят в храма и поучават народа.</p>
							<p>26. Тогава воеводата отиде със слугите и ги доведе, но без насилие; защото се бояха от народа, да не избие самите тях с камъни;</p>
							<p>27. а като ги доведоха, изправиха ги в синедриона; и първосвещеникът ги попита и каза:</p>
							<p>28. не ви ли строго поръчахме да не поучавате в това име? пък вие ето, напълнихте Йерусалим с вашето учение, и искате да направите да дойде върху нас кръвта на Тоя Човек.</p>
							<p>29. А Петър и апостолите отговориха и казаха: трябва да се покоряваме повече на Бога, нежели на човеци.</p>
							<p>30. Бог на отците ни възкреси Иисуса, Когото вие умъртвихте, като Го повесихте на дърво.</p>
							<p>31. Бог с десницата Си възвиси Него, Началника и Спасителя, за да даде на Израиля покаяние и прошка на греховете.</p>
							<p>32. За тия думи свидетели сме Му ние и Дух Светии, Когото Бог даде на ония, които Му се покоряват.</p>
							<p>33. Като чуха това, те взеха да се късат от гняв и замисляха да ги убият.</p>
							<p>34. Но в синедриона стана един фарисеин, на име Гамалиил, законоучител, уважаван от цял народ, и заповяда да изведат апостолите за малко време;</p>
							<p>35. а тям каза: мъже израилтяни! помислете си добре, какво ще правите с тия човеци.</p>
							<p>36. Защото преди няколко време бе се явил Тевда, който говореше за себе си, че с нещо, и присъединиха се към него около четиристотин души: той бе убит, и всички, които го бяха последвали, се разпръснаха и изчезваха.</p>
							<p>37. След него, когато беше преброяването, яви се Иуда Галилеец и увлече след себе си доста народ; но и той загина, и всички, които го бяха последвали, се разпиляха.</p>
							<p>38. И сега казвам ви, оставете се от тия човеци и не ги закачайте; защото, ако тоя замисъл или това дело е от човеци, ще се разруши;</p>
							<p>39. ако ли пък е от Бога, вие не можете го разруши; пазете се да не би да излезете и богоборци.</p>
							<p>40. Те го послушаха; и като повикаха апостолите и ги биха, заповядаха им да не говорят за името Иисусово и ги пуснаха.</p>
							<p>41. А те излязоха из синедриона радостни, че са се удостоили да понесат безчестие за името на Господа Иисуса.</p>
							<p>42. И всеки ден в храма и по къщи не преставаха да поучават и благовествуват за Иисуса Христа.</p>
							<p><strong><a name="6"></a>ГЛАВА 6.</strong></p>
							<p>1. В тия дни, когато учениците се умножаваха, произлезе между елинистите ропот против евреите, задето вдовиците им не били пригледвани при разпределяне всекидневните дажби.</p>
							<p>2. Тогава дванайсетте апостоли, като свикаха цялото множество ученици, казаха: не е добре ние да оставим словото Божие и да се грижим за трапезите.</p>
							<p>3. Затова, братя, погрижете се да изберете измежду вас седем души с добро име, изпълнени с Дух Светии и с мъдрост, които ще поставим на тая служба;</p>
							<p>4. а ние постоянно ще пребъдваме в молитва и в служба на словото.</p>
							<p>5. Това предложение се понрави на цялото множество; и избраха Стефана, мъж изпълнен с вяра и Дух Светий, Филипа и Прохора, Никанора и Тимона, Пармена и Николая, прозелит от Антиохия,</p>
							<p>6. които поставиха пред апостолите, а те, като се помолиха, възложиха ръце на тях.</p>
							<p>7. И тъй, словото Божие растеше, и броят на учениците се уголемяваше твърде много в Йерусалим; и голямо множество свещеници се покоряваха на вярата.</p>
							<p>8. А Стефан, изпълнен с вяра и сила, вършеше големи чудеса и личби между народа.</p>
							<p>9. Като станаха някои от синагогата, тъй наречена синагога на либертинци, и от тая на киринейци, александрийци и на тия, що бяха от Киликия и Асия, влязоха в препирня със Стефана;</p>
							<p>10. ала не можеха да противостоят на мъдростта и духа, с който той говореше.</p>
							<p>11. Тогава получиха някои човеци да кажат: чухме го да говори хулни думи против Моисея и против Бога.</p>
							<p>12. И подбудиха народа, старейте и книжниците и, като го нападнаха, грабнаха го и заведоха в синедриона.</p>
							<p>13. И представиха лъжливи свидетели, които казваха: тоя човек не престава да говори хулни думи против това свето място и против Закона,</p>
							<p>14. защото го чухме да казва, че Тоя Иисус Назорей ще разруши това място и ще промени обичаите, що ни е предал Мойсей.</p>
							<p>15. И всички, които седяха в синедриона, се вгледаха в него и видяха, че лицето му беше като лице на Ангел.</p>
							<p><strong><a name="7"></a>ГЛАВА 7.</strong></p>
							<p>1. Тогава първосвещеникът рече: това тъй ли е?</p>
							<p>2. А той отговори: мъже братя и отци, чуйте! Бог на славата се бе явил на отца ни Авраама, когато беше в Месопотамия, преди той да се засели в Харан,</p>
							<p>3. и му каза: "излез от твоята земя, от твоя род и от дома на баща си, та дойди в земята, която ще ти покажа".</p>
							<p>4. Тогава той излезе от земята Халдейска и се засели в Харан, а оттам, след бащината му смърт. Бог го пресели в тая земя, дето вие сега живеете.</p>
							<p>5. И не му даде в нея наследство ни една стъпка, а обеща да я даде за владение нему и на потомството му след него, когато той още нямаше чедо.</p>
							<p>6. И говори Бог така: "потомците ти ще бъдат пришълци в чужда земя, и ще бъдат поробени и притеснени четиристотин години.</p>
							<p>7. Но Аз ще съдя оня народ, под чието робство ще бъдат; и след това те ще излязат и ще Ми служат на това място".</p>
							<p>8. И даде му завет за обрязване. След това той роди Исаака и го обряза на осмия ден; а Исаак роди Иакова, Иаков пък - дванайсетте патриарси.</p>
							<p>9. Патриарсите завидяха на Иосифа и го продадоха в Египет; ала Бог беше с него,</p>
							<p>10. избави го от всичките му неволи и му дарува благоволение и мъдрост пред фараона, египетски цар, който го и постави началник над Египет и над целия си дом.</p>
							<p>11. Тогава настана глад и голяма неволя по цялата земя Египетска и Ханаанска, и нашите бащи не намираха храна.</p>
							<p>12. А Иаков, като чу, че в Египет имало жито, изпрати бащите ни за първи път.</p>
							<p>13. А когато отидоха втори път, Йосиф се откри на братята си, и Иосифовият род стана известен на фараона.</p>
							<p>14. Йосиф прати та повика баща си Иакова и целия си род - седемдесет и пет души.</p>
							<p>15. Иаков слезе в Египет, и се помина там - той и бащите ни;</p>
							<p>16. и ги пренесоха в Сихем и положиха в гроб, що бе купил Авраам със сребро от синовете на Емора Сихемски.</p>
							<p>17. И като наближаваше време да се изпълни обетът, за който Бог се бе клел на Авраама, народът растеше и се умножаваше в Египет,</p>
							<p>18. докле дойде друг цар, който не познаваше Иосифа;</p>
							<p>19. той, лукавствувайки против нашия род, притесняваше бащите ни, като ги принуждаваше да хвърлят децата си, за да не остават живи.</p>
							<p>20. В това време се роди Мойсей, който беше Богу мил. Три месеца го отглеждаха в бащиния му дом.</p>
							<p>21. А когато беше хвърлен, прибра го фараоновата дъщеря и си го отхрани като син.</p>
							<p>22. И научен биде Мойсей на всичката мъдрост египетска, и беше силен на думи и дела.</p>
							<p>23. Когато той навършваше четирийсет години, дойде му наум да споходи своите братя, синовете Израилеви.</p>
							<p>24. И като видя, че обиждат едното от тях, защити го и отмъсти за оскърбения, като уби египтянина.</p>
							<p>25. Той мислеше, че братята му ще разберат, какво Бог чрез неговата ръка ще им даде спасение, но те не разбраха.</p>
							<p>26. На другия ден, когато някои от тях се биеха, той се яви и ги придумваше да се помирят, казвайки: "мъже, вие сте братя; защо се обиждате един други?"</p>
							<p>27. Но онзи, който обиждаше своя ближен, го отблъсна и рече: "кой те е поставил началник и съдия над нас?</p>
							<p>28. Да не би да искаш и мене да убиеш, както уби вчера египтянина?"</p>
							<p>29. От тия думи Моисей забягна и стана пришълец в земята Мадиамска, дето му се родиха два сина.</p>
							<p>30. Като се изминаха четирийсет години, яви му се в пустинята на планина Синай Ангел Господен в огнения пламък на една къпина.</p>
							<p>31. Мойсей, като видя, почуди се на туй видение; а кога се приближи да разгледа, дойде до него глас Господен:</p>
							<p>32. "Аз съм Бог на твоите отци. Бог Авраамов, Бог Исааков и Бог Иаковов". Мойсей се разтрепери и не смееше да погледне.</p>
							<p>33. А Господ му каза: "събуй си обущата от нозете, защото мястото, на което стоиш, е земя свята.</p>
							<p>34. Аз видях, видях неволите на Моя народ в Египет и чух стенанията му, та слязох да го избавя; и сега доили, ще те пратя в Египет".</p>
							<p>35. Тоя Мойсей, когото те бяха отхвърлили, казвайки: "кой те е поставил началник и съдия", - него Бог, чрез явилия му се в къпината Ангел, проводи за началник и избавител.</p>
							<p>36. Той ги изведе, като направи чудеса и личби в Египетската земя и в Червено море и в пустинята през четирийсет години.</p>
							<p>37. Това е онзи Мойсей, който бе казал на синовете Израилеви: "Господ, Бог ваш, ще въздигне вам измежду братята ви Пророк като мене; Него ще слушате".</p>
							<p>38. Това е оня, който при събранието в пустинята беше с говорилия му на планина Синай Ангел и с нашите бащи; това е оня, който прие живи думи, за да ги предаде нам,</p>
							<p>39. и комуто нашите бащи не искаха да се покорят, а го отблъснаха и се обърнаха със сърцата си към Египет,</p>
							<p>40. като рекоха на Аарона: "направи ни богове, които да вървят пред нас; защото не знаем, какво се е случило на тоя Мойсей, който ни изведе из Египетската земя".</p>
							<p>41. И направиха в ония дни теле, и принесоха жертва на идола и се веселяха пред делото на своите ръце.</p>
							<p>42. А Бог се отвърна и ги остави да служат на войнството небесно, както е писано в книгата на пророците: "доме Израилев, принасяхте ли Ми вие заколения и жертви през четирийсет години в пустинята?</p>
							<p>43. Вие възприехте скинията Молохова и звездата на вашия бог Ремфана, образи, които направихте, за да им се покланяте; и Аз ще ви преселя оттатък Вавилон".</p>
							<p>44. Скинията на свидетелството бе сред нашите отци в пустинята, както бе заповядал Оня, Който говори на Моисея да я направи по образец, какъвто бе видял.</p>
							<p>45. Нея нашите отци с Иисуса наследиха и внесоха във владенията на ония народи, които Бог бе прогонил от лицето на отците ни. Тъй беше до дните на Давида,</p>
							<p>46. който намери благоволение пред Бога и поиска да намери жилище на Бога Иаковоа.</p>
							<p>47. А Соломон Му построи дом.</p>
							<p>48. Ала Всевишният не живее в ръкотворни храмове, както казва пророкът:</p>
							<p>49. "небето е Мой престол, а земята - подножие на нозете Ми. Какъв дом ще Ми съзидате, казва Господ, или кое място е за Моя почивка?</p>
							<p>50. Нали Моята ръка направи всичко това?"</p>
							<p>51. Твърдоглавци и необрязани по сърце и уши! Вие всякога се противите на Светия Дух, както бащите ви, тъй и вие.</p>
							<p>52. Кого от пророците не гониха бащите ви? Те убиха ония, които предизвестиха идването на Праведника, Чиито предатели и убийци станахте вие сега, -</p>
							<p>53. вие, които приехте Закона при служение на Ангелите, а го не спазихте.</p>
							<p>54. Като чуваха това, сърцата им се късаха от яд и скърцаха със зъби срещу него.</p>
							<p>55. А Стефан, изпълнен с Дух Светии, като погледна към небето, видя славата Божия и Иисуса да стои отдясно на Бога,</p>
							<p>56. и каза: ето, виждам небесата отворени и Сина Човечески да стои отдясно на Бога.</p>
							<p>57. Но те, като закрещяха с висок глас, затулиха ушите си и единодушно се нахвърлиха върху него</p>
							<p>58. и, като го изведоха вън от града, хвърляха камъни върху му; а свидетелите сложиха дрехите си при нозете на един момък, по име Савел,</p>
							<p>59. и хвърляха камъни върху Стефана, който се молеше и думаше: Господи Иисусе, приеми духа ми!</p>
							<p>60. И, като коленичи, викна с висок глас: Господи, не зачитай им тоя грях! И като каза това, почина.</p>
							<p><strong><a name="8"></a>ГЛАВА 8.</strong></p>
							<p>1. А Савел одобряваше убийството му. В ония дни се дигна голямо гонение срещу църквата в Йерусалим, и всички, освен апостолите, се разпръснаха по страните Иудейски и Самарийски.</p>
							<p>2. А Стефана погребаха благоговейни човеци и го много оплакаха.</p>
							<p>3. Савел пък пакостеше на църквата, като влизаше по къщите и, влачейки мъже и жени, предаваше ги на затвор.</p>
							<p>4. Ония, прочее, които се бяха разпръснали, ходеха и благовестяха словото.</p>
							<p>5. А Филип слезе в един самарийски град и проповядваше там Христа.</p>
							<p>6. Народът единодушно внимаваше на това, що говореше Филип, понеже чуваше и гледаше, какви чудеса вършеше:</p>
							<p>7. нечисти духове с голям вик излизаха от мнозина, които бяха хванати от тях, а мнозина разслабени и хроми се изцериха.</p>
							<p>8. И голяма радост биде в оня град.</p>
							<p>9. А в града имаше един човек, на име Симон, който преди това правеше магии и смайваше самарийския народ, говорейки за себе си, че е някой велик човек.</p>
							<p>10. Него го слушаха всички, мало и голямо, и казваха: този е великата сила Божия.</p>
							<p>11. А слушаха го затова, защото доста време бе ги смайвал с магиите си.</p>
							<p>12. Но когато повярваха на Филипа, който благовестеше за царството Божие и за името на Иисуса Христа, кръщаваха се и мъже и жени.</p>
							<p>13. Повярва и сам Симон и, след като се кръсти, не се отделяше от Филипа; и като гледаше големите чудеса и личби, що се вършеха, смайваше се.</p>
							<p>14. Като чуха апостолите, които бяха в Йерусалим, че Самария е приела словото Божие, проводиха там Петра и Йоана,</p>
							<p>15. които слязоха и се помолиха за тях, за да приемат Дух Светии.</p>
							<p>16. (Защото Той не бе слязъл още нито върху едного от тях, а само бяха кръстени в името на Господа Иисуса.)</p>
							<p>17. Тогава възлагаха върху им ръце, и те приемаха Духа Светаго.</p>
							<p>18. А Симон, като видя, че Дух Светии се дава чрез възлагане ръцете апостолски, донесе им пари</p>
							<p>19. и рече: дайте и мене тая власт, та, комуто възложа ръце, да приема Духа Светаго.</p>
							<p>20. Но Петър му каза: среброто ти да погине заедно с тебе, задето си помислил, че с пари се добива дарът Божий.</p>
							<p>21. Ти нямаш дял, ни жребие в тоя дар, защото сърцето ти не е право пред Бога.</p>
							<p>22. И тъй, покай се за това си зломислие и помоли се Богу: може би, ще ти се прости помисълът на твоето сърце;</p>
							<p>23. понеже те виждам изпълнен с люта жлъч и окован от неправда.</p>
							<p>24. А Симон отговори и рече: помолете се вие Господу за мене, та дано ме не постигне нищо от това, що казахте.</p>
							<p>25. Те пък, след като засвидетелствуваха и говориха словото Господне, тръгнаха обратно за Йерусалим, проповядайки Евангелието в много села самарийски.</p>
							<p>26. А на Филипа Ангел Господен каза: стани и тръгни към юг по пътя, който води от Йерусалим за Газа и който е пуст.</p>
							<p>27. Той стана и отиде; и ето, един етиопянин, скопец, велможа на Кандакия, етиопска царица, пазител на всичките й съкровища, който бе дошъл в Йерусалим на поклонение,</p>
							<p>28. връщаше се и, седнал в колесницата си, четеше пророка Исаия.</p>
							<p>29. А Духът каза на Филипа: приближи се и се допри до тая колесница. "</p>
							<p>30. Филип се затече и, като чу, че той чете пророка Исаия, рече: разбираш ли това, що четеш?</p>
							<p>31. Той отговори: как ще мога, ако някой не ме упъти? И помоли Филипа да се качи и да седне при него.</p>
							<p>32. А мястото от Писанието, което четеше, беше това: "като овца на клане бе заведен, и както агнето е безгласно пред своя стригач, тъй и Той не отваря устата Си.</p>
							<p>33. При унижението Му Той бе лишен от праведен съд. Но рода Му кой ще обясни? Защото се отнема животът Му от земята".</p>
							<p>34. Тогава скопецът заговори и каза на Филипа: моля те, за кого говори това пророкът? За себе си ли, или за другиго някого?</p>
							<p>35. Филип отвори устата си и, като начена от това Писание, благовести му за Иисуса.</p>
							<p>36. И както си вървяха по пътя, стигнаха до една вода; и скопецът рече: ето вода; какво ми пречи да се кръстя?</p>
							<p>37. А Филип му каза: ако вярваш от все сърце, - може да се кръстиш. Той отговори и рече: вярвам, че Иисус Христос е Син Божий.</p>
							<p>38. И заповяда да спрат колесницата; па слязоха двамата във водата, Филип и скопецът; и кръсти го.</p>
							<p>39. Когато пък излязоха из водата. Дух Светии слезе върху скопеца, а Филипа грабна Ангел Господен; и скопецът го вече не видя, и радостен продължи пътя си.</p>
							<p>40. А Филип се озова в Азот и, през дето минаваше, благовестеше по всички градове, докато стигна в Кесария.</p>
							<p><strong><a name="9"></a>ГЛАВА 9.</strong></p>
							<p>1. А Савел, дишащ още заплахи и убийства срещу учениците на Господа, дойде при първосвещеника,</p>
							<p>2. та измоли от него писма за Дамаск до синагогите, щото, които намери да следват това учение, мъже и жени, вързани да ги доведе в Йерусалим.</p>
							<p>3. Но, когато той беше на път и наближаваше до Дамаск, изведнъж го огря светлина от небето;</p>
							<p>4. и като падна на земята, чу глас, който му думаше: Савле, Савле, що Ме гониш?</p>
							<p>5. А той отговори: кой си Ти, Господине? Господ каза: Аз съм Иисус, Когото ти гониш. Мъчно е за тебе да риташ против ръжен.</p>
							<p>6. Той, разтреперан и ужасен, проговори: Господи, какво искаш да направя? А Господ му рече; стани и влез в града; и ще ти се каже, какво трябва да правиш.</p>
							<p>7. А човеците, които вървяха с него, стояха вцепенени, като чуваха глас, пък никого не виждаха.</p>
							<p>8. Савел стана от земята и, макар да бяха очите му отворени, никого не виждаше; и водейки го за ръка, заведоха го в Дамаск.</p>
							<p>9. И три дни не виждаше, и нито яде, нито пи.</p>
							<p>10. А в Дамаск имаше един ученик, на име Анания, комуто във видение Господ каза: Анание! Той отговори: ето ме, Господи!</p>
							<p>11. А Господ му рече: стани, та иди на улицата, която се нарича Права, и подири в Иудината къща един тарсянин, на име Савел; ето той се моли,</p>
							<p>12. и видя във видение мъж, на име Анания, влязъл и възложил ръка върху него, за да прогледа.</p>
							<p>13. Анания отговори: Господи, слушал съм от мнозина за тоя човек, колко зло е сторил на Твоите светии в Йерусалим;</p>
							<p>14. той и тук има власт от първосвещениците да върже всички, които призовават Твоето име.</p>
							<p>15. Но Господ му каза: иди, защото той Ми е избран съд, за да понесе името Ми пред народи, царе и синове Израилеви.</p>
							<p>16. И Аз ще му покажа, колко трябва той да пострада за Мое име.</p>
							<p>17. Анания отиде и влезе в къщата и, като възложи върху му ръце, рече: брате Савле! Господ Иисус.Който ти се яви по пътя, по който дохождаше ти, ме прати, за да прогледаш и да се изпълниш с Дух Светии.</p>
							<p>18. И изведнъж сякаш люспи паднаха от очите му, и той веднага прогледа и, като стана, покръсти се;</p>
							<p>19. а като прие храна, подкрепи се. И преседя Савел няколко дни с учениците в Дамаск;</p>
							<p>20. и веднага начена да проповядва в синагогите за Иисуса, че Той е Син Божий.</p>
							<p>21. И всички, които слушаха, се чудеха и думаха; не е ли тоя, който гонеше в Йерусалим призоваващите това име, и тук затова е дошъл, за да ги заведе вързани при първосвещениците?</p>
							<p>22. А Савел се усилваше все повече и смущаваше иудеите, които живееха в Дамаск, доказвайки, че Този е Христос.</p>
							<p>23. А след като се минаха доста дни, иудеите се наговориха да го убият;</p>
							<p>24. но Савел узна за този им заговор. Те пък денем и нощем пазеха портите, за да го убият.</p>
							<p>25. Ала учениците взеха го нощя, туриха го в кошница и спуснаха по стената.</p>
							<p>26. А като пристигна в Йерусалим, Савел залягаше да се присъедини към учениците; ала всички се бояха от него, понеже не вярваха, че той е ученик.</p>
							<p>27. Но Варнава, като то взе, отведе го при апостолите и разказа им, как той видял по пътя Господа и че му говорил Господ, и как той в Дамаск открито проповядвал в името на Иисуса.</p>
							<p>28. И пребъдваше с тях, като излизаше и влизаше в Йерусалим, и проповядваше открито в името на Господа Иисуса.</p>
							<p>29. Говореше тъй също и се препираше с елинистите; а те се опитваха да го убият.</p>
							<p>30. Като узнаха братята за това, отведоха го в Кесария, и го препратиха в Тарс.</p>
							<p>31. А църквите по цяла Иудея, Галилея и Самария бяха в мир, назидаваха се и ходеха в страх Господен; и с утехата на Светаго Духа умножаваха се.</p>
							<p>32. Случи се, че Петър, обхождайки всички, слезе и при светиите, които живееха в Лида.</p>
							<p>33. Там намери един човек, на име Еней, който от осем години лежеше на постелка разслабен.</p>
							<p>34. И Петър му каза: Енее, Иисус Христос те изцерява; стани и си сбери постелката. И той веднага стана.</p>
							<p>35. И всички, които живееха в Лида и в Сарона, видяха го, и се обърнаха към Господа.</p>
							<p>36. В Попия имаше една ученица, на име Тавита, което значи: Сърна; тя беше изпълнена с добри дела и милостини, които правеше.</p>
							<p>37. Случи се в ония дни, че тя заболя и умря. Окъпаха я и туриха в една горница.</p>
							<p>38. А понеже Лида беше близо до Иопия, учениците, като чуха, че Петър е там, проводиха при него двама души да го молят, да дойде незабавно при тях.</p>
							<p>39. Петър стана и отиде с тях; и когато стигна, възведоха го в горницата, и всички вдовици дойдоха при него, плачейки и показвайки ризи и дрехи, що ги бе правила Сърна, докато живеела с тях.</p>
							<p>40. Петър отпрати всички вън и, като коленичи, помоли се, па се обърна към тялото и рече: Тавито, стани! И тя отвори очите си и, като видя Петра, седна.</p>
							<p>41. Той й подаде ръка, дигна я и, като повика светиите и вдовиците, представи я жива.</p>
							<p>42. Това стана известно по цяла Иопия, и мнозина повярваха в Господа.</p>
							<p>43. И доста дни прекара той в Иопия у някой си усмар Симона.</p>
							<p><strong><a name="10"></a>ГЛАВА 10.</strong></p>
							<p>1. Имаше в Кесария един човек, на име Корнилий, стотник от полка, наречен Италийски,</p>
							<p>2. мъж благочестив и богобоязлив с целия си дом; той правеше на народа много милостини и винаги се молеше Богу.</p>
							<p>3. Около деветия час през деня той видя явно във видение Ангел Божий, който влезе при него и му рече: Корнилие!</p>
							<p>4. А той се вгледа в него и уплашен каза: какво, Господи? Ангелът му отговори: твоите молитви и твоите милостини възлязоха за спомен пред Бога.</p>
							<p>5. И сега, прати човеци в Иопия и повикай Симона, наречен Петър:</p>
							<p>6. той е на гости у някой си усмар Симона, чиято къща се намира при морето; той ще ти каже думи, чрез които ще се спасиш ти и целият ти дом.</p>
							<p>7. Като си отиде Ангелът, който му бе говорил, Корнилий повика двама от своите слуги и един благочестив войник от ония, които постоянно се намираха при него,</p>
							<p>8. и, като им разказа всичко, прати ги в Иопия.</p>
							<p>9. На другия ден, когато те пътуваха и наближаваха до града, Петър около шестия час се качи на плоския покрив на къщата да се помоли.</p>
							<p>10. И като поогладня, поиска да яде; докато му приготвяха, той се унесе,</p>
							<p>11. и - вижда небето отворено и някакъв съд да слиза към него, сякаш голямо платнище, привързано за четирите краища и спускано на земята;</p>
							<p>12. в него имаше всички земни четвероноги, зверове, влечуги и птици небесни.</p>
							<p>13. И чу се глас към него: стани, Петре, заколи и яж!</p>
							<p>14. А Петър рече: не. Господи, защото никога не съм ял нищо мръсно или нечисто.</p>
							<p>15. И повторно глас биде към него: което Бог е очистил, ти не считай за нечисто.</p>
							<p>16. Това биде три пъти, и съдът пак се дигна към небето.</p>
							<p>17. И когато Петър беше в недоумение, какво ли значи видението, което видя, ето човеците, пратени от Корнилия, разпитвайки за Симоновата къща, спряха се пред вратата</p>
							<p>18. и, като повикаха едного, питаха: тук ли гостува Симон, наречен Петър?</p>
							<p>19. И докато Петър размисляше за видението, Духът му рече: ето, търсят те трима души.</p>
							<p>20. Стани, слез и иди с тях, без да се двоумиш ни най-малко; защото Аз ги пратих.</p>
							<p>21. Като слезе при човеците, пратени от Корнилия при него, Петър рече: аз съм тоя, когото търсите; по каква работа сте дошли?</p>
							<p>22. А те отговориха: стотник Корнилий, мъж добродетелен и богобоязлив, с добро име между целия народ иудейски, получи от Ангел светии откровение да те повика в къщата си и да послуша твоите речи.</p>
							<p>23. Тогава Петър ги покани вътре и нагости. А на другия ден стана и отиде с тях; и някои от иопийските братя заминаха с него.</p>
							<p>24. На следния ден те влязоха в Кесария. А Корнилий ги чакаше, като бе свикал своите роднини и близки приятели.</p>
							<p>25. Когато Петър влизаше, Корнилий го посрещна, падна пред нозете му, и му се поклони.</p>
							<p>26. А Петър го подигна и каза: стани, и аз съм човек!</p>
							<p>27. И разговаряйки с него, влезе и намери мнозина събрани.</p>
							<p>28. И каза им: вие знаете, че не е простено на човек иудеин да се събира или да се сближава с другоплеменник; но мене Бог ми яви да не считам никой човек мръсен или нечист.</p>
							<p>29. Затова и, бидейки поканен, дойдох без възражение. Сега, питам, по каква работа пратихте за мене?</p>
							<p>30. Корнилий отговори: от четири дена до тоя час постих, а на деветия час се молех у дома си; и ето, застана пред мене един мъж в светла дреха</p>
							<p>31. и рече: Корнилие, твоята молитва е чута, и твоите милостини се спомниха пред Бога.</p>
							<p>32. И тъй, прати в Иопия и повикай Симона, наречен Петър; той е гостенин у Симона усмаря, край морето; той ще дойде и ще ти говори.</p>
							<p>33. Начаса пратих за тебе, и ти добре стори, че дойде. Сега, прочее, ние всички стоим пред Бога, за да чуем всичко, що ти е заповядано от Бога.</p>
							<p>34. Петър проговори и рече: наистина, признавам, че Бог не гледа на лице;</p>
							<p>35. но у всеки народ оня, който се бои от Него и върви по правда, приятен Му е.</p>
							<p>36. Той прати на синовете Израилеви словото, като благовестеше мир чрез Ии-суса Христа, Който е Господ на всички.</p>
							<p>37. Вие знаете за станалите по цяла Иудея събития, които наченаха от Галилея след кръщението, що проповядваше Йоан:</p>
							<p>38. как Бог помаза с Дух Светии и със сила Иисуса от Назарет, Който изходи Иудея, правейки добрини и изцерявайки всички насилвани от дявола, защото Бог беше с Него.</p>
							<p>39. И ние сме свидетели на всичко, що стори Той в Иудейската страна и в Йерусалим, и как Го убиха, като Го повесиха на дърво.</p>
							<p>40. Него Бог възкреси на третия ден и даде Му да се явява -</p>
							<p>41. не на целия народ, а нам, на предизбраните от Бога свидетели, които ядохме и пихме с Него, след възкресението Му от мъртвите.</p>
							<p>42. И заповяда ни да проповядваме на людете и да свидетелствуваме, че Той е определеният от Бога Съдия над живи и мъртви.</p>
							<p>43. За Него всички пророци свидетелствуват, че всякой, който вярва в Него, ще получи прошка на греховете чрез Неговото име.</p>
							<p>44. Докато Петър още говореше тия думи, Дух Светии слезе върху всички, които слушаха словото.</p>
							<p>45. А вярващите от обрязаните, които бяха дошли с Петра, се смаяха, че и върху езичници се изля дарът на Светаго Духа;</p>
							<p>46. защото ги слушаха да говорят на разни езици и да величаят Бога. Тогава Петър каза:</p>
							<p>47. може ли някой да възпре да се кръстят с вода тия, които приеха Дух Светии, както и ние?</p>
							<p>48. И заповяда им да се кръстят в името на Иисуса Христа. След това го помолиха да престои у тях няколко дни.</p>
							<p><strong><a name="11"></a>ГЛАВА 11.</strong></p>
							<p>1. Апостолите и братята, които бяха в Иудея, чуха, че и езичниците приели словото Божие.</p>
							<p>2. И когато Петър възлезе в Йерусалим, обрязаните му натякваха,</p>
							<p>3. думайки: ти си ходил при необрязани човеци и си ял с тях.</p>
							<p>4. А Петър захвана да им разправя всичко поред, думайки:</p>
							<p>5. аз бях в град Иопия и, като се молех, унесох се и видях видение: слизаше някакъв съд, сякаш голямо платнище, слушано от небето за четирите краища, и приближи до мене.</p>
							<p>6. Като се взрях в него и разгледвах, видях четвероноги земни, зверове, влечуги и птици небесни.</p>
							<p>7. И чух глас, който ми думаше: стани, Петре, заколи и яж!</p>
							<p>8. Пък аз казах: не. Господи, защото нищо мръсно или нечисто не е никога влизало в устата ми.</p>
							<p>9. А глас от небето повторно ми продума: което Бог е очистил, ти не считай за нечисто.</p>
							<p>10. Това стана на три пъти; и пак се дигна всичко на небето.</p>
							<p>11. И ето, тозчас, трима мъже се спряха пред къщата, в която бях, пратени от Кесария при мене.</p>
							<p>12. А Духът ми каза да ида с тях, без да се двоумя. Дойдоха с мене и тия шестима братя, и влязохме в къщата на оня човек.</p>
							<p>13. Той ни разказа, как видял в къщата си Ангел (светии), който застанал и му рекъл: прати в Иопия човеци и повикай Симона, наречен Петър;</p>
							<p>14. той ще ти каже думи, чрез които ще се спасиш ти и целият ти дом.</p>
							<p>15. И когато аз захванах да говоря, слезе върху тях Дух Светии, както и върху нас отначало.</p>
							<p>16. Тогава си спомних думите на Господа, как Той говореше: "Йоан кръщава с вода, а вие ще бъдете кръстени с Дух Светии".</p>
							<p>17. Ако, прочее, Бог им даде равен дар, какъвто и нам, които повярвахме в Господа Иисуса Христа, кой съм аз, за да можех попречи Богу?</p>
							<p>18. Като изслушаха това, те се успокоиха и прославяха Бога, думайки: и тъй, Бог и на езичниците даде покаяние за живот.</p>
							<p>19. А ония, които се бяха разпръснали от гонението, настанало при убиването на Стефана, стигнаха до Финикия, Кипър и Антиохия и никому не проповядваха словото, освен на иудеи.</p>
							<p>20. Имаше някои от тях кипряни и киринейци, които, като влязоха в Антиохия, говореха на елините и благовестяха Господа Иисуса.</p>
							<p>21. И ръката Господня беше с тях, та голямо множество повярваха и се обърнаха към Господа.</p>
							<p>22. Дойде слух за това до иерусалимската църква, и изпратиха Варнава да отиде в Антиохия.</p>
							<p>23. Той, като пристигна и видя Божията благодат, зарадва се и увещаваше всички с искрено сърце да пребъдват в Господа,</p>
							<p>24. защото той беше мъж добър, изпълнен с Дух Светии и с вяра. И доста народ се присъедини към Господа.</p>
							<p>25. Тогаз Варнава отиде в Тарс да търси Савла, и, като го намери, доведе го в Антиохия.</p>
							<p>26. Цяла година те се събираха в църква и поучаваха доста народ; и първом в Антиохия учениците бидоха наречени християни.</p>
							<p>27. През ония дни слязоха в Антиохия пророци от Йерусалим.</p>
							<p>28. И един от тях, по име Агав, стана и предвести чрез Духа, че по цяла вселена ще бъде голям глад, какъвто и настана при кесаря Клавдия.</p>
							<p>29. Тогава учениците решиха, всеки според средствата си, да пратят помощ на братята, които живееха в Иудея;</p>
							<p>30. това и сториха, като пратиха събраното до презвитерите по Варнава и Савла.</p>
							<p><strong><a name="12"></a>ГЛАВА 12.</strong></p>
							<p>1. В това време цар Ирод тури ръка на някои от църквата, за да им стори зло,</p>
							<p>2. и уби с меч Накова, брата Иоанов.</p>
							<p>3. А като видя, че това се понрави на иудеите, хвана и Петра - тогава бяха дните на Безквасници, -</p>
							<p>4. и, като го задържа, хвърли го в тъмница и го предаде на четири четворки войници да го пазят, като мислеше след Пасха да го изведе пред народа.</p>
							<p>5. И тъй, Петър беше пазен в тъмницата; а е това време църквата непрестанно се молеше Богу за него.</p>
							<p>6. А когато Ирод щеше да го изведе, през нея нощ Петър спеше между двама войници, окован с две вериги, и стражари пред вратата пазеха тъмницата.</p>
							<p>7. И ето. Ангел Господен застана, и светлина блясна в тъмницата. Ангелът, като побутна Петра в хълбока, събуди го и рече: стани скоро! И веригите паднаха от ръцете му.</p>
							<p>8. Тогава Ангелът му рече: опаши се и обуй си обущата. Така той и направи. После му казва: облечи дрехата -и и върви след мене!</p>
							<p>9. Петър излезе и вървеше след него, и не знаеше, че това, що прави Ангелът, е истина, а мислеше, че гледа видение.</p>
							<p>10. Като минаха първата и втората стража, дойдоха до железните врата, които водеха за в града и които им се отвориха сами: те излязоха и преминаха една улица, и тозчас Ангелът отстъпи от него.</p>
							<p>11. Тогава Петър, като дойде в себе си, каза: сега разбрах наистина, че Господ прати Своя Ангел и ме избави от ръцете Иро-дови и от всичко, що иудейският народ очакваше.</p>
							<p>12. И като се поогледа, отиде към къщата на Мария, майка на Йоана, наричан Марко, дето бяха събрани мнозина и се молеха.</p>
							<p>13. Когато Петър почука на пътните врата, една слугиня, на име Рода, отиде да подслуша.</p>
							<p>14. И, като позна гласа на Петра, от радост не отвори вратата, а притърча и обади, че Петър стои пред вратата.</p>
							<p>15. А те й казаха: ти не си с ума си! Но тя твърдеше, че е тъй. А те думаха: това е неговият Ангел.</p>
							<p>16. В това време Петър все чукаше. А когато отвориха, видяха го и се смаяха.</p>
							<p>17. А той, като даде знак с ръка да мълчат, разправи им, как го е извел Господ из тъмницата, и каза: обадете за това на Иакова и на братята. И като излезе, отиде на друго място.</p>
							<p>18. Като се съмна, между войниците стана не малка смутня, какво ли е станал Петър.</p>
							<p>19. А Ирод, като го потърси и не намери, разследва стражарите и заповяда да ги погубят. След това слезна от Иудея в Кесария, и там живееше.</p>
							<p>20. Ирод беше разгневен на тирци и сидонци; а те се наговориха, дойдоха при него и, като склониха на своя страна царския постелник Власта, молиха за мир, защото страната им се хранеше от царската област.</p>
							<p>21. В определения ден Ирод се облече в царска дреха, седна на трона и говореше към тях;</p>
							<p>22. а народът викаше: това е Божий глас, а не човешки.</p>
							<p>23. Но изведнъж Ангел Господен го порази, задето не въздаде Богу слава; и той, изяден от червеи, умря.</p>
							<p>24. А словото Божие растеше и се разпространяваше.</p>
							<p>25. Варнава и Савел, след като изпълниха поръчката, върнаха се от Йерусалим (в Антиохия), като взеха със себе си и Йоана, наречен Марко.</p>
							<p><strong><a name="13"></a>ГЛАВА 13.</strong></p>
							<p>1. В Антиохийската църква имаше някои пророци и учители, именно: Варнава и Симеон, наречен Нигер, Луций киринеец, Манаил, съвъзпитаник на Ирода четвъртовластника, и Савел.</p>
							<p>2. Когато те служеха на Господа и постеха, Дух Светии каза: отделете Ми Варнава и Савла за делото, за което съм ги признал.</p>
							<p>3. Тогава те, след като постиха и се молиха, възложиха ръце на тях и ги пуснаха.</p>
							<p>4. И тъй, изпратени от Духа Светаго, те слязоха в Селевкия, а оттам отплуваха за Кипър.</p>
							<p>5. И когато стигнаха в Саламин, проповядваха словото Божие в иудейските синагоги; а имаха и Йоана за прислужник.</p>
							<p>6. Като преминаха целия остров до Пафос, намериха един магьосник лъжепророк, иудеин, на име Вариисус,</p>
							<p>7. който се намираше у проконсула Сергия Павла, мъж умен. Тоя, като повика Варнава и Савла, пожела да чуе словото Божие.</p>
							<p>8. А магьосник Елима (защото името му така се тълкува) се противеше на тях, като се стараеше да отвърне проконсула от вярата.</p>
							<p>9. Но Савел, който се наричаше и Павел, изпълнен с Дух Светий, устреми върху му поглед</p>
							<p>10. и каза: о, ти, който си пълен с всякакво коварство и всякаква измама, дяволски сине, враго на всяка правда! Не ще ли престанеш да изкривяваш правите Господни пътища?</p>
							<p>11. И сега ето, ръката Господня е върху тебе: ще бъдеш сляп и до някое време няма да виждаш слънцето. И изведнъж падна върху му тъма и мрак, и той, обръщайки се насам-нататък, търсеше водач.</p>
							<p>12. Тогава проконсулът, като видя станалото, повярва и се чудеше на учението Господне.</p>
							<p>13. Като отплуваха от Пафос, Павел и ония, които бяха с него, стигнаха в Пергия Памфилийска. Но Йоан се отдели от тях и се върна в Йерусалим.</p>
							<p>14. А те, като заминаха от Пергия, стигнаха в Антиохия Писидийска, и в съботния ден влязоха в синагогата и седнаха.</p>
							<p>15. След четенето на Закона и на пророците, началниците на синагогата проводиха да им кажат: мъже братя, ако има у вас слово за утеха към народа, говорете.</p>
							<p>16. Павел, като стана и даде знак с ръка, каза: мъже израилтяни и вие, които се боите от Бога! послушайте!</p>
							<p>17. Бог на израилския народ избра отците ни; тия люде Той въздигна през пребиванието им в Египетската земя, и с висока мишца ги изведе из нея,</p>
							<p>18. и около четирийсет години време ги храни в пустинята;</p>
							<p>19. и като изтреби седем народа в земята Ханаанска, раздели между тях по жребие земята им;</p>
							<p>20. а след това около четиристотин и петдесет години им дава съдии до пророк Самуила.</p>
							<p>21. После поискаха цар, и Бог им даде Саула, Кисов син, мъж от Вениаминово коляно, за през четирийсет години.</p>
							<p>22. Като отхвърли тогова, въздигна им за цар Давида, за когото и каза, свидетелствувайки: "намерих мъж по сърцето Си, Давида, сина Иесеев, който ще изпълни всичките Ми искания".</p>
							<p>23. От неговото именно потомство Бог по обещание въздигна Израилю Спасителя Иисуса,</p>
							<p>24. след като Йоан преди появяването Му проповядва покайно кръщение на цял народ израялски.</p>
							<p>25. А когато Йоан свършваше своето поприще, думаше: "за кого ме смятате? Не съм аз Христос, но ето, след мене иде Оня, Комуто не съм достоен да развържа обущата на нозете".</p>
							<p>26. Вам, мъже братя, синове на Авраамовия род, и на ония между вас, които се боят от Бога, е пратено словото на това спасение.</p>
							<p>27. Защото жителите иерусалимски и техните началници, като не познаха Него и пророческите думи, които се четат всяка събота, и като Го осъдиха, изпълниха тия думи;</p>
							<p>28. и макар да не намериха никаква вина, достойна за смърт, поискаха от Пилата да Го убие.</p>
							<p>29. А когато извършиха всичко, що бе писано за Него, снеха Го от дървото и положиха в гроб.</p>
							<p>30. Но Бог Го възкреси от мъртвите;</p>
							<p>31. през много дни Той се явяваше на ония, които бяха възлезли с Него от Галилея за Йерусалим и които сега са Негови свидетели пред народа. ,</p>
							<p>32. И ние ви благовестим сега, че обещанието, дадено на отците, Бог изпълни над нас, техни чеда, като възкреси Иисуса,</p>
							<p>33. както и във втория псалом е писано: "Син Мой си Ти: Аз днес Те родих".</p>
							<p>34. А че Го е възкресил от мъртвите, та няма вече да се връща в тление, бе казал тъй; "ще ви дам неизменните милости, обещани на Давида".</p>
							<p>35. Затова и на друго място казва: "не ще дадеш на Твоя Светия да види тление".</p>
							<p>36. Защото Давид, като послужи на своя род, чрез Божията воля почина и се присъедини към отците си и видя тление,</p>
							<p>37. но Онзи, Когото Бог възкреси, тление не видя.</p>
							<p>38. И тъй, да ви бъде знайно, мъже братя, че чрез Него ви се възвестява прошка на греховете;</p>
							<p>39. и от всичко, от каквото не сте могли чрез закона Моисеев да се оправдаете, чрез Него се оправдава всякой вярващ.</p>
							<p>40. Пазете се, прочее, да не би да дойде върху вас казаното у пророците:</p>
							<p>41. "вижте, презрители, почудете се и изчезнете! Защото дело върша Аз във ваши дни, дело, което не бихте повярвали, ако беше ви го разказвал някой".</p>
							<p>42. На излизане из иудейската синагога, езичниците ги молеха да им говорят за същото следната събота.</p>
							<p>43. А когато събранието биде разпуснато, мнозина иудеи и благочестиви прозелити тръгнаха след Павла и Варнава, които, беседвайки с тях, убеждаваха ги да пребъдват в Божията благодат.</p>
							<p>44. На следната събота токуречи целият град се събра да чуе словото Божие.</p>
							<p>45. Но иудеите, като видяха множеството, изпълниха се със завист и противоречеха на това, що говореше Павел, като възразяваха и хулеха.</p>
							<p>46. Тогава Павел и Варнава казаха с дръзновение: първом вам трябваше да бъде проповядвано словото Божие, но понеже го отхвърляте и намирате сами себе си недостойни за вечен живот, ето, обръщаме се към езичниците.</p>
							<p>47. Защото Господ тъй ни заповяда: "поставих Те за светлина на езичниците, да бъдеш за спасение до край-земя"</p>
							<p>48. Езичниците, като слушаха това, радваха се и прославяха словото Господне и повярваха всички, които бяха отредени за вечен живот.</p>
							<p>49. И словото Господне се разпространяваше по цялата страна.</p>
							<p>50. Но иудеите, като подбудиха набожните и почетни жени и градските първенци, подигнаха гонение против Павла и Варнава и ги прогониха из своите предели.</p>
							<p>51. Те отърсиха праха от нозете си срещу тях и отидоха в Икония.</p>
							<p>52. А учениците се изпълняха с радост и с Дух Светии.</p>
							<p><strong><a name="14"></a>ГЛАВА 14.</strong></p>
							<p>1. В Икония те влязоха заедно в иудейската синагога и говориха тъй, че голямо множество иудеи и елини повярваха.</p>
							<p>2. А невярващите иудеи възбудиха и озлобиха сърцата на езичниците против братята.</p>
							<p>3. Но те пак останаха тук доста време, говорейки дръзновено за Господа, Който свидетелствуваше за еловото на Своята благодат, като даваше чрез техни ръце да стават личби и чудеса.</p>
							<p>4. А народът в града се раздели: едни бяха с иудеите, а други - с апостолите.</p>
							<p>5. Когато езичниците и иудеите със своите началници, възбудени, се готвеха да ги охулят и с камъни убият,</p>
							<p>6. те, като узнаха, прибягнаха в ликаонските градове Листра и Дервия и в техните околности,</p>
							<p>7. и там благовестяха.</p>
							<p>8. В Листра имаше един човек, немощен в нозете си, който, бидейки хром от майчина утроба, седеше; той никога не беше ходил.</p>
							<p>9. Той слушаше, когато Павел говореше; а Павел, като се вгледа в него и забележи, че има вяра, за да получи изцеление,</p>
							<p>10. каза му с висок глас: тебе казвам в името на Господа Иисуса Христа: изправи се на нозете си! И той веднага взе да скача и ходи.</p>
							<p>11. А тълпите народ, като видяха, какво стори Павел, издигнаха глас и казваха по ликаонски: боговете в образ човешки са слезли при нас.</p>
							<p>12. И наричаха Варнава Зевс, а Павла Ермес, понеже той първенствуваше в говоренето.</p>
							<p>13. А жрецът на Зевса, чийто идол се намираше пред техния град, като доведе при вратата юнци и донесе венци, искаше да извърши жертвоприношение заедно с народа.</p>
							<p>14. Но апостолите Варнава и Павел, като чуха за това, раздраха си дрехите и се хвърлиха между народа, виком казвайки:</p>
							<p>15. мъже, защо това правите? И ние сме подобострастни вам човеци и ви благовестим, да се обърнете от тия лъжливи богове към Бога Живий, Който е сътворил небето в земята, морето и всичко, що е в тях,</p>
							<p>16. Който в миналите поколения остави всички народи да вървят по своите пътища,</p>
							<p>17. макар че не преставаше да свидетелствува за Себе Си с благодеяния, като ни пращаше от небето дъждове и плодоносни времена и изпълняше сърцата ни с храна и веселост.</p>
							<p>18. И като говореха това, едвам убедиха народа да им не принася жертва, а всякой да иде у дома си. Докато те оставаха там, и поучаваха,</p>
							<p>19. дойдоха от Антиохия и Икония някои иудеи и, когато апостолите разискваха дръзновено, те убедиха народа да ги напусне, думайки: не говорите нищо истинно, а за всичко лъжете; като надумаха народа, набиха Павла с камъни и го извлякоха вън от града, мислейки го за мъртъв.</p>
							<p>20. А когато учениците се събраха около него, той стана и отиде в града, а на другия ден се оттегли с Варнава в Дервия.</p>
							<p>21. След като проповядваха Евангелието в тоя град и придобиха доста ученици, те се върнаха в Листра, Икония и Антиохия,</p>
							<p>22. като утвърдяваха душите на учениците, като ги увещаваха да постоянствуват във вярата, и поучаваха, че през много скърби трябва да влезем в царството Божие.</p>
							<p>23. А като им ръкоположиха презвитери за всяка църква, помолиха се с пост и ги повериха на Господа, в Когото бяха повярвали.</p>
							<p>24. И като минаха през Писидия, дой доха в Памфилия;</p>
							<p>25. и след като говориха словото Господне в Пергия, слязоха в Аталия;</p>
							<p>26. а оттам отплуваха за Антиохия, отдето бяха предадени на Божията благодат за делото, което и свършиха.</p>
							<p>27. Като пристигнаха и събраха църквата, разказаха всичко, каквото Бог бе сторил с тях и как Той отвори вратата на вярата за езичниците.</p>
							<p>28. И там стояха немалко време с учениците.</p>
							<p><strong><a name="15"></a>ГЛАВА 15.</strong></p>
							<p>1. А някои, слезли от Иудея, учеха братята: ако се не обрежете по обреда Моисеев, не можете се спаси.</p>
							<p>2. И когато произлезе разногласие и немалка препирня между Павла и Варнава от една страна, и тях - от друга, отредиха Павла и Варнава и някои други от тях да възлязат за тоя въпрос при апостолите и презвитерите в Йерусалим.</p>
							<p>3. Те прочее, изпроводели от църквата, минаваха през Финикия и Самария, като разказваха за обръщането на езичниците и произвеждаха голяма радост у всички братя,</p>
							<p>4. А като пристигнаха в Йерусалим, бидоха приети от църквата, от апостолите и презвитерите, и разказаха всичко, що Бог бе сторил с тях и как отвори вратата на вярата за езичниците.</p>
							<p>5. Тогава станаха някои от фарисейската ерес, които бяха повярвали, и казваха, че те - езичниците, трябва да се обрязват, и да им се заповяда да пазят закона Моисеев.</p>
							<p>6. Апостолите и презвитерите се събраха, за да разгледат тоя въпрос.</p>
							<p>7. След дълго съвместно разискване стана Петър и им рече: мъже братя! Вие знаете, че Бог от първите дни избра измежду нас мене, та от моите уста да чуят езичниците евангелското слово и да повярват;</p>
							<p>8. и Сърцеведецът Бог им засвидетелствува, като им даде Дух Светии, както и нам;</p>
							<p>9. и не направи никаква разлика между нас и тях, като очисти с вярата сърцата им.</p>
							<p>10. Сега, прочее, защо изкушавате Бога, като възлагате на врата на учениците иго, което нито нашите бащи, нито ние можахме да понесем.</p>
							<p>11. Ала ние вярваме, че с благодатта на Господа Иисуса Христа ще се спасим, както и те.</p>
							<p>12. Тогава цялото множество млъкна и слушаше Варнава и Павла, които разказваха, какви личби и чудеса стори Бог чрез тях между езичниците.</p>
							<p>13. А след като млъкнаха те, заговори Иаков и рече: мъже братя, чуйте ме!</p>
							<p>14. Симон обясни, как Бог изпърво посети езичниците да Си избере от тях народ за Свое име;</p>
							<p>15. и с това са съгласни думите на пророците, както е писано:</p>
							<p>16. "след това ще се обърна и ще възстановя падналата Давилова скиния, и каквото е разрушено в нея, ще възстановя и ще я изправя,</p>
							<p>17. за да подирят Господа останалите човеци и всички народи, които са назовани с Моето име, казва Господ, Който върши всичко това".</p>
							<p>18. Познати са Богу отвека всичките Му дела.</p>
							<p>19. Затова аз съм на мнение да се не правят мъчнотии на ония от езичниците, които се обръщат към Бога,</p>
							<p>20. но да им се пише, да се въздържат от осквернени идоложертвени храни, от блудство, удавнина и кръв, и да не правят на други онова, което не е тям угодно.</p>
							<p>21. Защото законът Моисеев от стари времена във всеки град си има човеци, които го проповядват в синагогите, дето се чете всяка събота.</p>
							<p>22. Тогава апостолите и презвитерите с цялата църква намериха за добре да изберат изпомежду си Иуда, наречен Варсава, и Сила - предни мъже между братята, и да ги пратят в Антиохия заедно с Павла и Варнава,</p>
							<p>23. като по тях им написаха следното: от апостолите, презвитерите и братята поздрав до братята от езичниците в Антиохия, Сирия и Киликия.</p>
							<p>24. Понеже чухме, че някои, излезли от нас, са ви смутили с речите си и размирили душите ви, като говорели да се обрязвате и пазите Закона, каквото не сме им поръчали,</p>
							<p>25. ние, като се събрахме, единодушно намерихме за добре да изберем мъже и ги пратим при вас заедно с нашите обични Варнава и Павла,</p>
							<p>26. човеци, които изложиха на опасност живота си за името на Господа нашего Иисуса Христа.</p>
							<p>27. И тъй, ние пратихме Иуда и Сила, които и устно ще ви обяснят същото.</p>
							<p>28. Защото, угодно бе на Светаго Духа и нам да ви не възлагаме вече никакво бреме, освен тия нужни неща:</p>
							<p>29. да се въздържате от идолски жертви и от кръв, от удавнина и от блудство, и да не правите на други онова, което не е вам угодно. Като се пазите от това, добре ще сторите. Здравейте!</p>
							<p>30. И тъй, изпратените пристигнаха в Антиохия и, като събраха народа, връчиха писмото,</p>
							<p>31. А вярващите, като го прочетоха, зарадваха се заради утешението.</p>
							<p>32. Иуда пък и Сила, бидейки и сами пророци, с дълга реч увещаха братята и ги утвърдиха.</p>
							<p>33. След като прекараха там някое време, братята ги отпуснаха смиром при апостолите.</p>
							<p>34. Но Сила намери за добре да остане там. А Иуда се върна в Йерусалим.</p>
							<p>35. Павел и Варнава пък живееха в Антиохия, като поучаваха и благовестяха заедно с мнозина други словото Господне.</p>
							<p>36. След няколко дни Павел каза на Варнава: да идем пак по всички градове, дето проповядвахме словото Господне, да навидим нашите братя, как са.</p>
							<p>37. Варнава изказа мнение да вземат със себе си Йоана, наричан Марко.</p>
							<p>38. Но Павел не считаше за достойно да вземат със себе си оногова, който се бе отделил от тях в Памфилия и не бе отишъл с тях по работата, за която бяха пратени.</p>
							<p>39. От това се "породи разпра, тъй че те се разделиха един от други; и Варнава, като взе Марка, отплува за Кипър;</p>
							<p>40. а Павел си избра Сила и тръгна, предаден на Божията благодат от братята,</p>
							<p>41. и минаваше през Сирия и Киликия, та утвърдяваше църквите.</p>
							<p><strong><a name="16"></a>ГЛАВА 16.</strong></p>
							<p>1. Той пристигна в Дервия и Листра. И ето, там имаше някой си ученик, на име Тимотей, син на една жена иудейка, която бе повярвала, и на баща елин;</p>
							<p>2. тоя ученик имаше добро име между братята в Листра и Икония.</p>
							<p>3. Него поиска Павел да вземе със себе си; и като го взе, обряза го зарад иудеите, които бяха по ония места; защото всички знаеха, че баща му беше елин.</p>
							<p>4. И като ходеха по градовете, поръчваха на верните да пазят заповедите, отредени от апостолите и презвитерите в Йерусалим.</p>
							<p>5. И тъй, църквите се утвърдяваха във вярата и на брой се умножаваха всеки ден.</p>
							<p>6. Като преминаха Фригия и страната Галатийска, те не бяха допуснати от Духа Светаго да проповядват словото в Асия.</p>
							<p>7. Д като дойдоха в Мисия, опитваха се да идат във Витиния; но Духът ги не пусна.</p>
							<p>8. И като отминаха Мисия, слязоха в Троада.</p>
							<p>9. През нощта се яви на Павла видение: стоеше пред него един мъж, македонец, който го молеше и думаше: мини в Македония и ни помогни!</p>
							<p>10. След това видение веднага поискахме да тръгнем за Македония, понеже разумяхме, че Господ ни е повикал да проповядваме там Евангелието.</p>
							<p>11. И тъй, като отплувахме от Троада, стигнахме направо в Самотраки, а на другия ден - в Неапол,</p>
							<p>12. а оттам във Филипи, който в тая част на Македония е първи град - римска колония. В тоя град престояхме няколко дни.</p>
							<p>13. А в съботата излязохме извън града при една река, дето имаха обичай да се молят, и като седнахме, говорихме на събралите се жени.</p>
							<p>14. И една богобоязлива жена от град Тиатир, на име Лидия, която продаваше багрени платове, слушаше; и Господ й отвори сърцето да внимава на това, що говореше Павел.</p>
							<p>15. А когато се покръсти тя и домашните й, помоли ни и рече: ако сте ме признали за вярна Господу, влезте и живейте в къщата ми. И ни придума.</p>
							<p>16. И като отивахме на молитва, срещна ни една слугиня, у която имаше дух да предрича, и докарваше голяма печалба на своите господари с врачуването си.</p>
							<p>17. Като вървеше след Павла и след нас, тя викаше и думаше: тия човеци са раби на Бога Всевишний и ни възвестяват път за спасение.</p>
							<p>18. Това правеше тя през много дни. А Павел, отегчен, обърна се и рече на духа: в името на Иисуса Христа заповядвам ти да излезеш из нея. И духът излезе в същия час.</p>
							<p>19. Тогава господарите й, като видяха, че изчезна надеждата им за печалба, хванаха Павла и Сила и ги завлякоха на тържището при началниците.</p>
							<p>20. И като ги доведоха пред воеводите, казаха: тия човеци, които са иудеи, бунтуват града ни</p>
							<p>21. и проповядват обичаи, каквито ние, като римляни, не бива нито да приемаме, нито да изпълняваме.</p>
							<p>22. Тогава тълпата налетя върху тях, а воеводите раздраха дрехите им и заповядаха да ги бият с тояги;</p>
							<p>23. и като им наложиха много удари, хвърлиха ги в тъмница, па заповядаха на тъмничния стражар добре да ги пази.</p>
							<p>24. Като получи такава заповед, стражарят ги хвърли във вътрешната тъмница, и нозете им стегна в клада.</p>
							<p>25. Посред нощ Павел и Сила се молеха и славеха Бога, а затворниците ги слушаха.</p>
							<p>26. Изведнъж биде голям трус, тъй че тъмничните основи се поклатиха; веднага всички врати се отвориха, и оковите на всички изпаднаха.</p>
							<p>27. А тъмничният стражар, като се събуди и видя, че тъмничните врати са отворени, извади меч и искаше да се убие, понеже мислеше, че затворниците са избягали.</p>
							<p>28. Но Павел викна с висок глас и каза: да не си сторил нещо лошо, защото всички сме тук.</p>
							<p>29. Той поиска светило, втурна се и разтреперан падна пред Павла и Сила;</p>
							<p>30. и като ги изведе вън, каза: господари, какво трябва да правя, за да се спася?</p>
							<p>31. А те отговориха: повярвай в Господа Иисуса Христа, и ще се спасиш ти и целият ти дом.</p>
							<p>32. И възвестиха словото Господне нему и на всички, които бяха в къщата му.</p>
							<p>33. Като ги прибра в оня час през нощта, уми им раните и веднага се покръсти сам той и всичките му домашни;</p>
							<p>34. и като ги заведе в къщата си, сложи им трапеза и се зарадва с целия си дом, задето повярва в Бога.</p>
							<p>35. А когато се съмна, воеводите пратиха градски служители, които казаха: пусни .ония човеци.</p>
							<p>36. Тъмничният стражар обади за това на Павла: воеводите пратиха да ви освободим; прочее, излезте сега и си идете смиром.</p>
							<p>37. Но Павел им рече: след като ни биха пред народа без съд и хвърлиха в тъмница нас, римски граждани, сега тайно ли ни пускат? Не, нека дойдат и ни изведат сами.</p>
							<p>38. Градските служители обадиха на воеводите тия думи; а те се уплашиха, като чуха, че са римски граждани.</p>
							<p>39. И дойдоха, та се извиниха пред тях, изведоха ги и помолиха да излязат от града.</p>
							<p>40. А те, като излязоха из тъмницата, отидоха у Лидиини, видяха братята, утешиха ги и си тръгнаха.</p>
							<p><strong><a name="17"></a>ГЛАВА 17.</strong></p>
							<p>1. Като минаха през Амфипол и Аполония, дойдоха в Солун, дето имаше иудейска синагога.</p>
							<p>2. Павел, по своя обичай, влезе при иудеите и три съботи наред им говореше от Писанията,</p>
							<p>3. като им откриваше и доказваше, че Христос трябваше да пострада и да възкръсне от мъртвите, и че Този Иисус, Когото той им проповядва, е Христос.</p>
							<p>4. И някои от тях повярваха и се присъединиха към Павла и Сила, - голямо множество богобоязливи елини, а също и немалко видни жени.</p>
							<p>5. Но неповярвалите иудеи завидяха и взеха някои лоши улични човеци, събраха се на тълпа и размиряваха града и, като нападнаха Иасоновата къща, търсеха ги да ги изведат пред народа.</p>
							<p>6. А като ги не намериха, повлякоха Иасона и няколко братя към градоначалниците и кряскаха, че ония, които размирили вселената, дошли и тук;</p>
							<p>7. тях ги прибрал Иасон, и всички те постъпват против заповедите на кесаря, казвайки, че има друг цар - Иисус.</p>
							<p>8. И развълнуваха народа и градоначалниците, които слушаха това.</p>
							<p>9. Но тия, като взеха поръчителство от Иасона и от другите, пуснаха ги.</p>
							<p>10. А братята веднага през нощта отпратиха в Берия Павла и Сила, които, като пристигнаха, отидоха в иудейската синагога.</p>
							<p>11. Жителите на Берия бяха по-благородни от солунчани: те приеха словото с голямо усърдие и всекидневно изпитваха Писанията, дали това е тъй.</p>
							<p>12. И мнозина от тях повярваха - и от елинските почетни жени, и от мъжете немалко.</p>
							<p>13. Но солунските иудеи, щом узнаха, че Павел и в Берия проповядвал словото Божие, дойдоха и там да вълнуват и смущават народа.</p>
							<p>14. Тогава братята веднага изпратиха Павла като да отива към морето, а Сила и Тимотей останаха там.</p>
							<p>15. Ония, които придружаваха Павла, го заведоха до Атина и, след като получиха от него заповед до Сила и Тимотея, да дойдат тия по-скоро при него, тръгнаха си.</p>
							<p>16. Докато Павел ги чакаше в Атина, възмущаваше се духом, гледайки тоя град, пълен с идоли.</p>
							<p>17. И той беседваше в синагогата с иудеите и с набожните, и всеки ден на тържището с които се случеше.</p>
							<p>18. А някои епикурейски и стоически философи се запрепираха с него; едни думаха: "какво иска да каже тоя празнословец?" а други: "види се, той проповядва за чужди божества", защото им благовестеше за Иисуса и за възкресението.</p>
							<p>19. И взеха та го отведоха в ареопага, казвайки: можем ли да знаем, какво е това ново учение, което проповядваш?</p>
							<p>20. Защото нещо странно влагаш в ушите ни. Затова искаме да знаем, какво е то.</p>
							<p>21. А пък всички атиняни, както и чужденците, които живееха у тях, с нищо друго тъй не обичаха да си прекарват времето, както с това - да говорят или слушат нещо ново.</p>
							<p>22. Тогава Павел застана сред ареопага и рече: мъже атиняни, по всичко виждам, че сте особено набожни.</p>
							<p>23. Защото, като минавах и разглеждах светините ви, намерих и жертвеник, на който бе написано: Незнайному Богу. За Тогова прочее. Когото вие, без да знаете, почитате, за Него аз ви проповядвам.</p>
							<p>24. Бог, Който сътвори света и всичко, що е в него, Той, бидейки Господ на небето и земята, не живее в ръкотворни храмове,</p>
							<p>25. нито приема служение от човешки ръце, като да се нуждае от нещо, но Сам дава на всички живот и дишане и всичко.</p>
							<p>26. Той произведе от една кръв целия род човешки да обитава по цялото земно лице, като назначи предопределени времена и граници на тяхното обитаване,</p>
							<p>27. за да търсят Господа, та не биха ли Го някак усетили и намерили, макар Той и да не е далеч от всекиго измежду нас:</p>
							<p>28. защото ние чрез Него живеем, и се движим, и съществуваме, както и някои от вашите стихотворни са казали: "Негов сме и род".</p>
							<p>29. И тъй, ние, бидейки род Божий, не бива да мислим, че Божеството прилича на злато, или сребро, или камък - на изделие, излязло от човешко изкуство и измислица.</p>
							<p>30. Бог, прочее, като презря времената на незнанието, сега заповядва вредом на всички човеци да се покаят;</p>
							<p>31. защото определи ден, когато ще съди праведно вселената чрез предопределения от Него Мъж, като даде уверение на всички с възкресяването Му от мъртвите.</p>
							<p>32. Като чуха за възкресение на мъртви, едни се присмиваха, а други думаха: друг път щем те послуша за това.</p>
							<p>33. И тъй, Павел излезе из средата им.</p>
							<p>34. А някои мъже се присъединиха към него и повярваха; между тях, беше Дионисий Ареопагит и една жена, на име Дамара, и други с тях.</p>
							<p><strong><a name="18"></a>ГЛАВА 18.</strong></p>
							<p>1. След това Павел остави Атина и дойде в Коринт;</p>
							<p>2. и, като намери един иудеин, на име Акила, родом от Понт, дошъл наскоро от Италия с жена си Прискила (защото Клавдий бе заповядал да напуснат Рим всички иудеи), дойде при тях;</p>
							<p>3. и понеже имаше същия занаят, остана у тях и работеше; а занаятът им беше да правят шатри.</p>
							<p>4. И всяка събота той говореше в синагогата и убеждаваше иудеи и елини.</p>
							<p>5. А когато Сила и Тимотей слязоха от Македония, Павел беше от своя дух подбуждан да свидетелствува пред иудеите, че Иисус е Христос.</p>
							<p>6. Но, понеже те се противяха и хулеха, той си отърси дрехите и им каза: кръвта ви - върху главите ви! Аз съм чист; отсега отивам при езичниците.</p>
							<p>7. И като се дигна оттам,дойде у някого си, на име Юст, който почиташе Бога, и чиято къща беше до синагогата.</p>
							<p>8. А Крист, началник на синагогата, повярва в Господа с целия си дом; и мнозина коринтяни, слушайки Павла, вярваха и се кръщаваха. •</p>
							<p>9. И рече Господ на Павла във видение нощем: не бой се, но говори и не млъквай,</p>
							<p>10. защото Аз съм с тебе, и никой не ще посегне да ти стори зло; понеже имам много народ в тоя град.</p>
							<p>11. Той остана там година и шест месеца и ги поучаваше на словото Божие.</p>
							<p>12. А когато Галион беше проконсул в Ахаия.иудеите единодушно нападнаха Павла и го отведоха на съдилището,</p>
							<p>13. като казваха, че той придумва човеците да почитат Бога не по закона.</p>
							<p>14. И когато Павел щеше да заговори, Галион каза на иудеите: иудеи, да имаше някоя неправда или злодеяние лукаво, по право щях да ви изслушам;</p>
							<p>15. но, щом препирнята е за учение и за имена, и за вашия закон, разгледайте сами, защото аз не искам да бъда съдия в тия работи.</p>
							<p>16. И ги напъди от съдилището.</p>
							<p>17. Тогава всички елини хванаха Состена, началник на синагогата, и го биха пред съдилището, а Галион и нехаеше за това.</p>
							<p>18. Като прекара още доста дни, Павел се прости с братята и отплува за Сирия заедно с Акила и Прискила, след като си острига главата в Кенхрея, понеже бе дал оброк.</p>
							<p>19. Като стигна в Ефес, остави ги там, а сам той влезе в синагогата и разискваше с иудеите.</p>
							<p>20. А когато те го помолиха да остане при тях по-дълго време, той се не съгласи,</p>
							<p>21. а се прости с тях и рече: трябва непременно да прекарам идещия празник в Йерусалим; и, ако ще Бог, ще се върна пак при вас. И отплува от Ефес, а Акила и Прискила останаха там.</p>
							<p>22. Като слезе в Кесария, ходи в Йерусалим, поздрави църквата и отиде в Антиохия.</p>
							<p>23. След като престоя там няколко време, излезе и обхождаше редом страната Галатийска и Фригия и утвърждаваше всички ученици.</p>
							<p>24. И дойде в Ефес някой си иудеин, на име Аполос, родом от Александрия, мъж красноречив и силен в Писанията.</p>
							<p>25. Той беше наставел в пътя Господен и, разпален духом, говореше и поучаваше правилно за Господа, ако и да знаеше само за Иоановото кръщение.</p>
							<p>26. Той начена да говори смело в синагогата. Като го чуха Акила и Прискила, прибраха го и му обясниха по-точно пътя Господен.</p>
							<p>27. А когато той искаше да замине за Ахаия, братята се обърнаха с писмо до тамошните ученици, за да го приемат; и той, като стигна там, спомогна много на повярвалите чрез благодатта,</p>
							<p>28. защото силно изобличаваше иудеите пред цял народ, като доказваше чрез Писанията, че Иисус е Христос.</p>
							<p><strong><a name="19"></a>ГЛАВА 19.</strong></p>
							<p>1. Докле Аполос беше в Коринт, Павел премина през горните страни, дойде в Ефес и, като намери там някои ученици,</p>
							<p>2. каза им: като повярвахте, приехте ли Светаго Духа? А те му отговориха: нито сме и чули, дали има Дух Светии.</p>
							<p>3. Той им рече: а в какво се кръстихте? Те отговориха: в Иоановото кръщение.</p>
							<p>4. Павел каза: Йоан кръщава с покайно кръщение, казвайки на народа да вярва в Оногова, Който иде след него, сиреч, в Христа Иисуса.</p>
							<p>5. Като чуха това, те се кръстиха в името на Господа Иисуса.</p>
							<p>6. И когато Павел възложи на тях ръце, слезе върху им Дух Светии, и те почнаха да говорят на разни езици и да пророчествуват.</p>
							<p>7. Всички бяха около дванайсет души.</p>
							<p>8. А като влезе в синагогата, Павел проповядваше без страх и през три месеца наред беседваше и увещаваше за царството Божие.</p>
							<p>9. Но понеже някои се ожесточаваха и упорствуваха, злословейки пътя Господен пред народа, той, като ги остави, отдели учениците и всекидневно проповядваше в училището на някого си Тирана.</p>
							<p>10. Това трая до две години, тъй че всички жители на Асия, както иудеи, тъй и елини, чуха словото на Господа Иисуса.</p>
							<p>11. А Бог правеше немалки чудеса чрез ръцете Павлови,</p>
							<p>12. тъй че донасяха и полагаха върху болните кърпи и убруси от снагата му, и болестите им се махваха, и злите духове излизаха из тях.</p>
							<p>13. Някои пък от иудейските заклинатели-скитници наченаха да изговарят името на Господа Иисуса над ония, които имаха зли духове, и казваха: заклеваме ви в Иисуса, Когото Павел проповядва.</p>
							<p>14. Това правеха някои си седем сина на иудейския първосвещеник Скева.</p>
							<p>15. А злият дух отговори и рече: Иисуса познавам и Павла зная; но вие кои сте?</p>
							<p>16. И скочи върху им човекът, у когото имаше зъл дух и, като ги завладя, прояви срещу тях такава сила, че те, голи и ранени, избягаха от оная къща.</p>
							<p>17. Това стана известно на всички иудеи и елини, които живееха в Ефес, и всички тях нападна страх; а името на Господа Иисуса се величаеше.</p>
							<p>18. И много от повярвалите идваха, та се изповядваха и откриваха делата си.</p>
							<p>19. А мнозина от ония, които правеха магии, като събраха книгите си, горяха ги пред всички; при това пресметнаха цената им и намериха, че достига до петдесет хиляди драхми сребро.</p>
							<p>20. Тъй мощно растеше и се усилваше словото Господне.</p>
							<p>21. А когато се свърши това, Павел си тури наум, като премине Македония и Ахаия, да иде в Йерусалим, и каза: след като бъда там, трябва да видя и Рим.</p>
							<p>22. И прати в Македония двама от ония, които му служеха - Тимотея и Ераста, а сам остана малко време в Асия.</p>
							<p>23. В онова време биде голям смут за пътя Господен:</p>
							<p>24. някой си златар, на име Димитър, който правеше сребърни храмчета на Артемида и доставяше на занаятчиите немалко печалба,</p>
							<p>25. като събра тях, па и други работници на такива неща, каза: другари, знаете, че от тая работа зависи нашият добър поминък;</p>
							<p>26. а пък виждате и чувате, че не само в Ефес, но почти в цяла Асия, тоя Павел убеди и обърна доста народ, думайки, че не са богове тия, които се правят с ръце човешки.</p>
							<p>27. Тъй че има опасност, не само това наше занятие да дойде в презрение, но и храмът на великата богиня Артемида да се не смята за нищо, и да загине величието на същата, която цяла Асия и вселената почита.</p>
							<p>28. Като чуха това, изпълниха се с ярост, закрещяха и казваха: велика е Артемида Ефеска!</p>
							<p>29. И цял град се разбунтува; и като грабнаха Гаия и Аристарха, македонци, Павлови спътници, единодушно се втурнаха в зрелището.</p>
							<p>30. А когато Павел искаше да влезе между народа, учениците го не пускаха.</p>
							<p>31. Също и някои от асийските началници, понеже му бяха приятели, проводиха до него и го молеха да се не показва на зрелището.</p>
							<p>32. И тъй, едни крещяха едно, други - друго; защото в събранието имаше безредие, и повечето не знаеха, за какво се бяха събрали.</p>
							<p>33. По предложение на иудеите, бе извикан измежду народа Александър. Като даде знак с ръка, Александър искаше да каже защитна реч пред народа.</p>
							<p>34. Но, когато узнаха, че е иудеин, всички завикаха с един глас и кряскаха около два часа: велика е Артемида Ефеска!</p>
							<p>35. А градският писар, като усмири народа, каза: мъже ефесци, кой човек не знае, че град Бфес е служител на великата богиня Артемида и на падналия от Зевса неин идол?</p>
							<p>36. Прочее, щом това е неоспоримо, вие трябва да бъдете мирни и да не вършите нищо необмислено.</p>
							<p>37. А вие сте довели тия мъже, които нито храма Артемидин са обрали, нито богинята ви хулят.</p>
							<p>38. Ако пък Димитър и художниците, които са с него, имат да се оплакват против някого, то има съдебни събрания, има и проконсули: нека се тъжат един против други.</p>
							<p>39. Ако пък за друго нещо придиряте, то ще бъде решено в законното събрание.</p>
							<p>40. Защото има опасност да бъдем обвинени в бунт поради днешната случка, понеже няма никаква причина, с която да можем да оправдаем това сборище. Като каза това, разпусна събранието.</p>
							<p><strong><a name="20"></a>ГЛАВА 20.</strong></p>
							<p>1. Като утихна вълнението, Павел повика учениците и, след като им даде наставления, опрости се с тях и излезе да иде за Македония;</p>
							<p>2. а като премина ония места и даде много наставления на вярващите, дойде в Елада;</p>
							<p>3. там престоя три месеца. И понеже иудеите направиха против него заговор, когато щеше да отплува за Сирия, той взе решение да се върне през Македония.</p>
							<p>4. Придружаваха го до Асия Сосипатър Пиров, бериец, а от солунчани Аристарх и Секунд, Гаий от Дервия и Тимотей, и асийците Тихик и Трофим.</p>
							<p>5. Тези отидоха напред и ни чакаха в Троада.</p>
							<p>6. А ние отплувахме от Филипи след дните на Безквасниците и в пет дни стигнахме в Троада при тях, дето прекарахме седем дни.</p>
							<p>7. И в първия ден на седмицата, когато учениците се бяха събрали да преломят хляб, Павел, понеже на другия ден щеше да тръгне, беседваше с тях и продължи речта си до полунощ.</p>
							<p>8. В горницата, дето се бяхме събрали, имаше доста свещи.</p>
							<p>9. А един момък, на име Евтих, седнал на един прозорец, бе налегнат от дълбок сън и, докато Павел тъй дълго беседваше, клюмна в съня си и падна от третия кат долу, и го дигнаха мъртъв.</p>
							<p>10. Павел като слезе, спусна се върху му, прегърна го и рече: не се смущавайте, защото душата му си е в него.</p>
							<p>11. А като възлезе горе и преломи хляб, вкуси и говори дълго, дори дозори, и след това отпътува.</p>
							<p>12. В туй време доведоха момчето живо, и немалко се утешиха.</p>
							<p>13. Ние отидохме по-напред на кораба и отплувахме в Асос, отдето щяхме да вземем Павла; защото той, имайки намерение да иде сам пешком, тъй ни бе поръчал.</p>
							<p>14. И когато се срещна с нас в Асос, взехме го и дойдохме в Митилин.</p>
							<p>15. А като отплувахме оттам, спряхме се на другия ден срещу Хиос, а на следния стигнахме в Самос и, като престояхме в Трогилия, дойдохме на другия ден в Милит,</p>
							<p>16. защото Павел реши да отмине Ефес, за да се не забави в Асия, понеже бързаше, ако му бъде възможно, да се намери в Йерусалим за деня Петдесетница.</p>
							<p>17. А от Милит прати в Ефес, та повика презвитерите църковни.</p>
							<p>18. И когато те дойдоха при него, рече им: вие знаете, как от първия ден, когато стъпих в Асия, всичкото време бях с вас,</p>
							<p>19. служейки Господу с голямо смирение и много сълзи и сред изпитни, които ми идеха от злите замисли на иудеите:</p>
							<p>20. как не пропуснах нищо полезно да ви го не обадя и да ви не поуча пред народа и по къщите,</p>
							<p>21. като проповядвах на иудеи и на елини покаяние пред Бога и вяра в Господа нашего Иисуса Христа.</p>
							<p>22. И ето сега, свързан от Духа, аз отивам в Йерусалим, без да зная, какво ще ми се случи там -</p>
							<p>23. освен онова, което Дух Светии свидетелствува по всички градове, казвайки, че ме чакат окови и скърби.</p>
							<p>24. Но мен не ме е за нищо грижа, нито ми е свиден животът, стига само да свърша с радост попрището си и службата, която приех от Господа Иисуса, да проповядвам Евангелието на Божията благодат.</p>
							<p>25. И сега, ето, аз зная, че няма вече да видите лицето ми всички вие, между които ходих и проповядвах царството Божие.</p>
							<p>26. Затова свидетелствувам ви в днешния ден, че съм чист от кръвта на всички,</p>
							<p>27. защото не пропуснах да ви известя всичката воля Божия.</p>
							<p>28. Внимавайте, прочее, върху себе си и върху цялото стадо, сред което Дух Светий ви е поставил епископи, да пасете църквата на Господа и Бога, която Той си придоби със Своята кръв.</p>
							<p>29. Защото аз зная, че след заминаването ми ще се втурнат помежду ви люти вълци, които няма да щадят стадото;</p>
							<p>30. па и от вас самите ще се дигнат мъже, които ще говорят изопачено, за да увличат учениците след себе си.</p>
							<p>31. Затова бъдете будни и помнете, че три години денем и нощем не преставах със сълзи да поучавам всекиго едного от вас.</p>
							<p>32. А сега ви предавам, братя, на Бога и на словото на благодатта Му; Той може да ви назидае по-добре и да ви даде наследие между всички осветени.</p>
							<p>33. От никого не поисках ни сребро, ни злато, нито дреха;</p>
							<p>34. сами знаете, че за моите нужди и за нуждите на ония, които бяха с мене, ми послужиха тия мои ръце.</p>
							<p>35. С всичко ви показах, че именно така трябва да се трудите и да поддържате слабите, а още и да помните думите на Господа Иисуса, защото Сам Той каза: поблажено е да се дава, нежели да се взима.</p>
							<p>36. Като рече това, той коленичи и се помоли заедно с всички тях.</p>
							<p>37. Тогава всички плакаха много и, припадайки Павлу на шията, целуваха го,</p>
							<p>38. наскърбени наймного от думата, що каза, че няма вече да видят лицето му. И го изпроводиха до кораба.</p>
							<p><strong><a name="21"></a>ГЛАВА 21.</strong></p>
							<p>1. А когато се едвам откъснахме от тях и отплувахме, стигнахме право в Кос, а на другия ден в Родос, и оттам в Патара;</p>
							<p>2. и като намерихме кораб, който заминаваше за Финикия, качихме се и отплувахме.</p>
							<p>3. След като съзряхме Кипър и го оставихме наляво, плувахме към Сирия и слязохме в Тир, защото там трябваше корабът да се разтовари.</p>
							<p>4. И като намерихме учениците, останахме там седем дена. Те, по внушение от Духа, думаха на Павла, да не възлиза в Йерусалим.</p>
							<p>5. А като прекарахме тия дни, излязохме и тръгнахме, и ни изпровождаха всички с жени и деца до отвън града; а на брега коленичихме и се помолихме.</p>
							<p>6. И след като се простихме един с други, влязохме в кораба, а те се върнаха у тях си.</p>
							<p>7. А ние, като отплувахме от Тир, стигнахме в Птолемаида, поздравихме братята и останахме у тях един ден.</p>
							<p>8. А на другия ден Павел и ние, които бяхме с него, излязохме и дойдохме в Кесария и, като влязохме в къщата на Филипа благовестника, който беше един от седмината дякони, останахме у него.</p>
							<p>9. Той имаше четири дъщери девици, които пророчествуваха.</p>
							<p>10. Докато ние стояхме у тях много дни, слезе от Иудея един пророк, на име Агав,</p>
							<p>11. и като дойде при нас, взе пояса Павлов, върза си ръцете и нозете и рече: това казва Дух Светии: така ще свържат иудеите в Йерусалим оня мъж, чийто е тоя пояс, и ще го предадат в ръце езически.</p>
							<p>12. Щом чухме това, и ние и тамошните го молехме да не възлиза в Йерусалим.</p>
							<p>13. Но Павел отговори: какво правите, та плачете и съкрушавате сърцето ми? Аз съм готов не само да бъда вързан, но и да умра в Йерусалим за името на Господа Иисуса.</p>
							<p>14. А понеже той се не придумваше, ние си млъкнахме и рекохме: да бъде волята Господня!</p>
							<p>15. След тия дни се приготвихме и възлязохме в Йерусалим.</p>
							<p>16. С нас дойдоха и някои ученици от Кесария, които ни водеха при някого си Мнасона, кипрянин, отдавнашен ученик, у когото щяхме да гостуваме.</p>
							<p>17. Когато стигнахме в Йерусалим, братята ни приеха с радост.</p>
							<p>18. На другия ден Павел влезе с нас при Иакова; дойдоха и всички презвитери.</p>
							<p>19. И като ги поздрави Павел, разказа им едно по едно всичко, що Бог бе сторил между езичниците чрез неговата служба.</p>
							<p>20. А те, като чуха, славеха Бога; и рекоха му: виждаш, брате, колко десетки хиляди са повярвалите иудеи, и те всички са ревнители на Закона.</p>
							<p>21. А за тебе много им е говорено, че учиш всички иудеи, които са между езичниците, да отстъпят от Моисея, като казваш да не обрязват чедата си, нито да постъпват по обичаите.</p>
							<p>22. И тъй, какво да се прави? Бездруго ще се стече много народ, защото ще чуят, че си дошъл.</p>
							<p>23. Направи, прочее, що ти казваме: у нас има четирима мъже, които са си дали оброк.</p>
							<p>24. Вземи ги, очисти се с тях и тегли им разноските да си острижат главата, и всички да узнаят, че, каквото са чули за тебе, не е нищо, но че и ти сам следваш да пазиш Закона.</p>
							<p>25. А за повярвалите езичници ние писахме, като решихме да не пазят те нищо такова, а само да се въздържат от идолски жертви, от кръв, от удавнина и от блудство.</p>
							<p>26. Тогава Павел взе ония мъже и, като се очисти с тях, на другия ден влезе в храма и обяви деня, в който се навършват дните на очистянето и в който ще се пренесе завсекиго едного от тях принос.</p>
							<p>27. А когато щяха да се свършат седемте дена, асийските иудеи, като го видяха в храма, побуниха целия народ и туриха ръце на него,</p>
							<p>28. викайки: мъже израилтяни, на помощ! Тоя човек учи всички навсякъде против народа, против Закона и против това място; при това още и елини въведе в храма, та оскверни това свято място.</p>
							<p>29. Защото преди това бяха видели в града с него ефесеца Трофима и мислеха, че Павел го е въвел в храма.</p>
							<p>30. Целият град се раздвижи и народът се стече. И като хванаха Павла, повлякоха го навън от храма; и веднага вратата бидоха затворени.</p>
							<p>31. И когато искаха да то убият, стигна вест до хилядника на полка, че цял Йерусалим се е побунил;</p>
							<p>32. а той веднага взе войници и стотници и се спусна срещу тях; те, като видяха хилядника и войниците, престанаха да бият Павла;</p>
							<p>33. тогава хилядникът се приближи, хвана го и заповяда да го вържат с двои вериги, и питаше: кой е той и какво е направил?</p>
							<p>34. От народа едни крещяха едно, други - друго. А той, като не можеше поради крясъка да узнае истината, заповяда да го водят в стана.</p>
							<p>35. А когато стигна до стъпалата, трябваше войниците да го носят, поради насилието от народа;</p>
							<p>36. защото множеството народ вървеше подире и викаше: премахни го!</p>
							<p>37. Когато щяха да го въведат в стана, Павел каза на хилядника: мога ли да ти кажа нещо? А тоя рече: знаеш ли гръцки?</p>
							<p>38. та не си ти, значи, оня египтянин, който преди няколко дни разбунтува и изведе в пустинята четирите хиляди мъже разбойници!</p>
							<p>39. А Павел отговори: аз съм иудеин от Тарс, гражданин на тоя чутовен киликийски град; моля те, позволи ми да говорякъм народа.</p>
							<p>40. А когато тоя му позволи, Павел се изправи на стъпалата, помаха с ръка на народа и, след като настана дълбоко мълчание, заговори на еврейски език и казваше:</p>
							<p><strong><a name="22"></a>ГЛАВА 22.</strong></p>
							<p>1. Мъже братя и отци! Чуйте сега моето оправдание пред вас.</p>
							<p>2. А като чуха, че им говори на еврейски език, още повече утихнаха. Тогава той каза:</p>
							<p>3. аз съм човек иудеин, родом от Тарс Киликийски, но възпитан в тоя град при нозете Гамалиилови, изучен точно по закона отечески и изпълнен с ревност към Бога, както сте и вие всички днес.</p>
							<p>4. Аз гоних до смърт последователите на това учение, като вързвах и предавах на затвор мъже и жени,</p>
							<p>5. както свидетелствува за мене първосвещеникът и всички старей, от които като бях взел и писма до братята, отивах в Дамаск да докарам вързани в Йерусалим и тамошните, за да бъдат наказани.</p>
							<p>6. Но, когато бях на път и наближавах до Дамаск, около пладне, изведнъж от небето ме огря силна светлина.</p>
							<p>7. Аз паднах на земята и чух глас, който ми думаше: Савле, Савле, що Ме гониш?</p>
							<p>8. Аз пък отговорих: кой си Ти, Господине? А Той ми рече: Аз съм Иисус Назорей. Когото ти гониш.</p>
							<p>9. Ония, които бяха с мене, видяха светлината и се уплашиха; но гласа на Оногова, Който ми говореше, не чуха.</p>
							<p>10. Тогава рекох: какво да правя. Господи? А Господ ми рече: стани та иди в Дамаск, и там ще ти бъде казано всичко, що ти е наредено да сториш.</p>
							<p>11. И понеже от блясъка на оная светлина не можех да виждам, поведоха ме за ръка ония, които бяха с мене, и тъй дойдох в Дамаск.</p>
							<p>12. А някой си Анания, мъж благочестив по Закона, с добро име между всички иудеи в Дамаск,</p>
							<p>13. дойде при мене, застана и ми рече: брате Савле, прогледай! И аз тозчас прогледах и погледнах към него.</p>
							<p>14. А той ми каза: Бог на нашите отци те е отредил да познаеш волята Му, да видиш Праведника и да чуеш глас от устата Му,</p>
							<p>15. защото ще Му бъдеш свидетел пред всички човеци за онова, що си видял и чул.</p>
							<p>16. И сега що се бавиш?,Стани, кръсти се и умий греховете си, като призовеш името на Господа Иисуса.</p>
							<p>17. А когато се върнах в Йерусалим и се молех в храма, унесох се</p>
							<p>18. и Го видях да ми казва: побързай та излез скоро от Йерусалим, защото няма да приемат твоето свидетелство за Мене.</p>
							<p>19. Аз пък отговорих: Господи, те знаят, че аз затварях и биех по синагогите ония, които вярваха в Тебе;</p>
							<p>20. и когато се проливаше кръвта на Стефана, Твоя свидетел, там стоях и аз и одобрявах неговото убиване, като пазех дрехите на ония, които го убиваха.</p>
							<p>21. И каза ми: иди! Аз ще те пратя далеко - при езичниците.</p>
							<p>22. До тая дума го слушаха, но след това издигнаха гласа си и викаха: премахни от земята един такъв! Той не бива да живее!</p>
							<p>23. И понеже те крещяха, размятваха си дрехите и хвърляха прах във въздуха,</p>
							<p>24. хилядникът заповяда да го водят в стана и поръча да го разпитват с бичуване, за да узнае, по коя причина викаха тъй против него.</p>
							<p>25. Но, когато го разтегнаха с ремъци, Павел рече на стотника, който стоеше там: нима ви е позволено да бичувате римски гражданин, и то неосъден?</p>
							<p>26. Като чу това стотникът, отиде та обади на хилядника и рече: гледай, какво правиш, защото тоя човек е римски гражданин.</p>
							<p>27. Тогава хилядникът се приближи до него и рече: кажи ми, ти римски гражданин ли си? Той отговори: да.</p>
							<p>28. А хилядникът каза: аз съм придобил това гражданство за много пари. Павел рече: аз пък съм се и родил такъв.</p>
							<p>29. И начаса отстъпиха от него тия, които щяха да го разпитват. А и хилядникът, като узна, че той е римски гражданин, се уплаши, задето го бе вързал.</p>
							<p>30. На другия ден, като желаеше да узнае навярно, в какво го обвиняват иудеите, освободи го от оковите и заповяда да дойдат първосвещениците и целият им синедрион, па доведе долу Павла и го изправи пред тях.</p>
							<p><strong><a name="23"></a>ГЛАВА 23.</strong></p>
							<p>1. Павел устреми поглед към синедриона и каза: мъже братя! Живял съм с най-добра съвест пред Бога до тоя ден.</p>
							<p>2. А първосвещеник Анания заповяда на стоещите пред него да го ударят по устата.</p>
							<p>3. Тогава Павел му рече: Бог ще тебе да удари, стено варосана; ти седиш, за да ме съдиш по Закона, а против Закона заповядваш да ме бият.</p>
							<p>4. А предстоещите рекоха: Божия първосвещеник ли хулиш?</p>
							<p>5. Павел отговори: не знаех, братя, че той е първосвещеник; защото писано е: "началника на твоя народ да не злословиш".</p>
							<p>6. А когато узна Павел, че една част от тях са садукеи, а другата - фарисеи, извика в синедриона: мъже братя! Аз съм фарисеин, син на фарисеин; за надежда и за възкресение на мъртви ме съдят!</p>
							<p>7. Като каза той това, настана разпра между фарисеи и садукеи, и множеството се раздвои.</p>
							<p>8. Защото садукеите казват, че няма възкресение, ни Ангел, ни дух; а фарисеите признават и едното и другото.</p>
							<p>9. Настана голяма врява; и станаха книжниците от фарисейската страна и се запрепираха, думайки: нищо лошо не намираме у тоя човек; ако пък е говорил нему дух или Ангел, да се не противим Богу.</p>
							<p>10. И понеже стана голяма смутня, хилядникът, уплашен, да не би да разкъсат Павла, заповяда на войниците да слязат и да го грабнат измежду тях и отведат в стана.</p>
							<p>11. През нощта яви му се Господ и рече: дерзай, Павле! И както свидетелствува за Мене и Йерусалим, тъй трябва да свидетелствуваш и в Рим.</p>
							<p>12. А когато се съмна, някои от иудеите направиха заговор, заклеха се и си рекоха да не ядат, ни да пият, докле не убият Павла.</p>
							<p>13. Тия, които сториха това съзаклятие, бяха повече от четирийсет души.</p>
							<p>14. Те дойдоха при първосвещениците и старейшините и рекоха; с клетва се заклехме нищо да не хапнем, докато не убием Павла.</p>
							<p>15. Затова вие със синедриона явете сега на хилядника утре да го доведе долу пред вас, уж че искате да разгледате по-точно делото му; а ние, преди да наближи той, сме готови да го убием.</p>
							<p>16. Като чу за тая засада, Павловият сестриник отиде, влезе в стана и обади на Павла.</p>
							<p>17. А Павел повика един стотник и му рече: заведи тоя момък при хилядника, защото има да му обади нещо.</p>
							<p>18. И той го взе, заведе го при хилядника и каза: затворникът Павел ме повика и помоли да доведа тоя момък при тебе, защото имал да ти каже нещо.</p>
							<p>19. Хилядникът го хвана за ръка, оттегли се с него настрана и питаше: какво има да ми обадиш?</p>
							<p>20. А той каза: иудеите се сговорили да те молят утре да отведеш долу Павла пред синедриона, уж че искат по-точно да разпитат нещо по делото му.</p>
							<p>21. Ала ти не им вярвай; защото го причакват четирийсет и повече души от тях, които са се заклели да не ядат и да не пият, докле го не убият; и сега са готови, чакат само да им обещаеш.</p>
							<p>22. Тогава хилядникът отпрати момъка, като му поръча: никому не казвай, че ми си обадил това.</p>
							<p>23. След това повика двама стотника и рече: пригответе ми двеста пеши войници, седемдесет конници и двеста стрелци, които да тръгнат за Кесария от третия час нощес;</p>
							<p>24. пригответе и добичета, за да качат на тях Павла и да го отведат безопасно до управителя Феликса.</p>
							<p>25. Написа и писмо с това съдържание:</p>
							<p>26. Клавдий Лисий достопочтеному управители Феликсу праща поздрав.</p>
							<p>27. Тогава човека бяха хванали иудеите и щяха да го убият; аз се явих с войска и го отнех, понеже се научих, че е римски гражданин.</p>
							<p>28. И като исках да узная причината, поради която го обвиняваха, изведох го пред синедриона им</p>
							<p>29. и намерих, че го обвиняват по въпроси от техния закон, но че няма никаква вина, за която той би заслужил смърт или окови.</p>
							<p>30. И понеже ми бе обадено, че иудеите замислят лошо против тоя човек, аз го пратих веднага при тебе, като заръчах и на обвинителите да кажат пред тебе, каквото имат против него. Здравей!</p>
							<p>31. И тъй, войниците, според както им бе заповядано, взеха Павла и го отведоха нощя в Антипатрида.</p>
							<p>32. А на другия ден се върнаха в стана, като оставиха конниците да идат с него.</p>
							<p>33. Тия, като влязоха в Кесария и предадоха на управителя писмото, представиха му и Павла.</p>
							<p>34. Управителят прочете писмото и попита, от коя област е той и, като узна, че е от Киликия, рече:</p>
							<p>35. ще те изслушам, кога дойдат и твоите обвинители. И заповяда да го държат под стража в преторията Иродова.</p>
							<p><strong><a name="24"></a>ГЛАВА 24.</strong></p>
							<p>1. След пет дена слезе първосвещеник Анания със старейте и с някой си ритор Тертил, които явиха на управителя обвиненията си против Павла.</p>
							<p>2. А като повикаха Павла, Тертил почна да го обвинява и казваше:</p>
							<p>3. винаги и навсякъде с голяма благодарност признаваме, че чрез тебе, достопочтени Феликсе, у нас има пълен мир и чрез твоите грижи - у тоя народ добри сполуки.</p>
							<p>4. Но, за да те не отегчавам много, моля те, изслушай с твоята снизходителност нашата кратка реч.</p>
							<p>5. Понеже намерихме, че тоя човек е зараза и че подига бунтове между всички иудеи по вселената и че е водач на назорейската ерес,</p>
							<p>6. който дори и храма се опита да оскверни, ние го хванахме и щяхме да го съдим по нашия закон;</p>
							<p>7. но хилядникът Лисий дойде и с голяма сила го изтръгна от ръцете ни, и при тебе проводи,</p>
							<p>8. като заповяда и нам, неговите обвинители, да дойдем при тебе. Ти ще можеш сам да разпиташ и от него да узнаеш за всичко това, в каквото го ние обвиняваме.</p>
							<p>9. И иудеите потвърдиха, като казваха, че това е тъй.</p>
							<p>10. Управителят даде на Павла знак да говори, и той отговори: понеже зная, че от много години си съдия на тоя народ, то с по-радо сърце ще говоря за моя защита.</p>
							<p>11. Ти можеш да узнаеш, че няма повече от дванайсет дена, откак бях възлязъл в Йерусалим на поклонение.</p>
							<p>12. И нито в храма, нито в синагогите, нито в града не са ме намерили да се препирам с някого или да правя размирица у народа,</p>
							<p>13. и те не могат доказа това, за което ме сега обвиняват.</p>
							<p>14. Но признавам ти се в това, че според учението, което те наричат ерес, аз тъй служа на Бога на отците ни, че вярвам на всичко, що е писано в Закона и в пророците,</p>
							<p>15. и се надявам на Бога, че ще има възкресение на мъртви, на праведни и на неправедни, което и те сами очакват.</p>
							<p>16. Затова и сам залягам да имам винаги непорочна съвест пред Бога и пред човеците.</p>
							<p>17. След много години дойдох да донеса на моя народ милостиня и приноси.</p>
							<p>18. При това, като се бях очистил, намериха ме в храма сам, без навалица и без шум,</p>
							<p>19. някои асийски иудеи, които трябваше да се представят пред тебе и да ме обвинят, ако биха имали нещо против мене.</p>
							<p>20. Или тия сами да кажат, дали са намерили някоя неправда в мене, когато се бях явил пред синедриона, -</p>
							<p>21. освен тия само думи, които, застанал между тях, изговорих високо: заради възкресение от мъртви ме съдите вие днес.</p>
							<p>22. Като чу това, Феликс отложи делото, понеже знаеше доста добре за това учение, и каза: ще разгледам делото ви, кога дойде хилядник Лисий.</p>
							<p>23. И заповяда на стотника да пази Павла, но да го държи по-слабо и да не възпира никого от неговите близки да му служат, или да идват при него.</p>
							<p>24. След няколко дни дойде Феликс с жена си Друзила, която беше иудейка, та повика Павла и слуша от него за вярата в Христа Иисуса.</p>
							<p>25. А когато Павел говореше за правда, за въздържание и за бъдещия съд, Феликс се уплаши и отговори: сега си иди, а ога намеря време, ще те повикам.</p>
							<p>26. При това се надяваше, че Павел ще му даде пари, за да го пусне; затова го викаше често и се разговаряше с него.</p>
							<p>27. Но, като изминаха две години, Феликса замести Порции Фест. И понеже искаше да угоди на иудеите, Феликс остави Павла в окови.</p>
							<p><strong><a name="25"></a>ГЛАВА 25.</strong></p>
							<p>1. А Фест, като дойде в областта, след три дни възлезе от Кесария в Йерусалим.</p>
							<p>2. Тогава първосвещеникът и първенците иудейски му явиха обвиненията си против Павла</p>
							<p>3. и, търсейки милост за себе си против него, молеха го да го повика в Йерусалим; а те крояха засада да го убият по пътя.</p>
							<p>4. Но Фест отговори, че Павел се пази под стража в Кесария и сам той скоро ще отпътува за там.</p>
							<p>5. И тъй, каза той, влиятелните между вас нека дойдат с мене и, ако има нещо у тоя човек, нека го обвинят.</p>
							<p>6. И след като прекара у тях не повече от десет дена, слезе в Кесария, а на другия ден седна на съдището и заповяда да доведат Павла.</p>
							<p>7. Когато се яви той, заобиколиха го слезлите от Йерусалим иудеи, като навеждаха против Павла много и тежки обвинения, които не можеха да докажат;</p>
							<p>8. а той, като се защищаваше, рече: с нищо не съм съгрешил ни против иудейския закон, ни против храма, ни против кесаря.</p>
							<p>9. Но Фест, като искаше да угоди на иудеите, отговори на Павла и рече: искаш ли да идеш в Йерусалим и да бъдеш там за това съден пред мене.</p>
							<p>10. Павел отговори: аз стоя пред кесарево съдище, дето и трябва да бъда съден. Иудеи не съм обиждал с нищо, както и ти твърде добре знаеш.</p>
							<p>11. Защото, ако съм крив и съм сторил нещо достойно за смърт, аз се не отказвам да умра; но, ако няма нищо от това, в каквото ме обвиняват тия, никой не може да ме предаде тям. Кесарев съд искам.</p>
							<p>12. Тогава Фест, като поговори със съвета, отговори: кесарев съд си поискал, при кесаря и ще идеш.</p>
							<p>13. След няколко дни цар Агрипа и Вереника дойдоха в Кесария, за да поздравят Феста.</p>
							<p>14. И като престояха там много дни, Фест представи на царя Павловото дело, като каза: има един човек, оставен от Феликса в окови,</p>
							<p>15. за когото първосвещеницитс и старейте иудейски, когато аз бях в Йерусалим, представиха обвинения, и искаха да бъде осъден.</p>
							<p>16. Аз им отговорих, че у римляните не е обичай да предават човека на смърт, преди обвиненият да има обвинителите си налице и да му се позволи да се зашити от обвинението.</p>
							<p>17.И когато те се събраха тук, аз на другия ден, без никакво отлагане, седнах на съдището и заповядах да доведат човека;</p>
							<p>18. обвинителите, като се изправиха, не представиха за него ни едно такова обвинение, каквото предполагах аз;</p>
							<p>19. те имаха някакви препирни с него върху тяхното суеверие и за някого си Иисуса. Който бил умрял и за Когото Павел казваше, че е жив.</p>
							<p>20. Понеже бях в недоумение, как да реша тоя въпрос, аз казах: иска ли той да иде в Йерусалим и там да бъде съден за това?</p>
							<p>21. Но, понеже Павел поиска да бъде оставен за августово разследване, заповядах да го държат под стража, докато го пратя при кесаря.</p>
							<p>22. Тогава Агрипа каза на Феста: желал бих и сам аз да изслушам тоя човек. А той отговори: утре ще го изслушаш.</p>
							<p>23. На сутринта, когато Агрипа и Вероника дойдоха, с голям блясък и влязоха в съдебната палата заедно с хилядниците и най-първите граждани, по заповед на Феста доведоха Павла.</p>
							<p>24. И Фест рече: царю Агрипа и всички вие мъже, които сте с нас тука! Виждате тогова, за когото цялото множество иудеи дойдоха при мене, и в Йерусалим и тук, и викаха, че той не бива повече да живее.</p>
							<p>25. Но аз, като разбрах, че той не е сторил нищо достойно за смърт, и понеже той сам поиска съд пред августа, реших да го пратя нему.</p>
							<p>26. Обаче за него не мога нищо вярно да напиша на господаря; затова го изведох пред вас, и особено пред тебе, царю Агрипа, щото след разследването да имам какво да напиша.</p>
							<p>27. Защото безсмислено ми се струва да препращам окованик, без да означа и обвиненията против него.</p>
							<p><strong><a name="26"></a>ГЛАВА 26.</strong></p>
							<p>1. Агрипа каза на Павла: позволява ти се да говориш за себе си. Тогава Павел простря ръка и заговори за своя защита:</p>
							<p>2. честит се считам, царю Агрипа, че ще се защищавам днес пред тебе за всичко, за каквото ме обвиняват иудеите,</p>
							<p>3. а най-вече, защото ти знаеш всички иудейски обичаи и въпроси; затова моля те, изслушай ме великодушно.</p>
							<p>4. Моя живот от младини, който съм прекарал отначало между народа си в Йерусалим, знаят всички иудеи;</p>
							<p>5. те отдавна ме знаят, - ако искат да свидетелствуват, - че аз, като фарисеин, съм живял според най-строгото учение на нашата вяра;</p>
							<p>6. а сега стоя пред съд заради надеждата в обещанието, дадено на отците ни от Бога,</p>
							<p>7. което нашите дванайсет колена се надяват да постигнат, служейки усърдно Богу денем и нощем. За тая надежда, царю Агрипа, ме обвиняват иудеите.</p>
							<p>8. Що? Нима вие за невероятно смятате, че Бог възкресява мъртви?</p>
							<p>9. Наистина, к аз си помислих, че трябва да извърша много противни работи срещу името на Иисуса Назорея;</p>
							<p>10. това и сторих в Йерусалим и, след като приех власт от първосвещениците, много светии затворих в тъмница, а когато ги убиваха, и аз одобрявах;</p>
							<p>11. и често ги мъчех по всички синагоги и ги принуждавах да хулят Иисуса и, разярен без мяра против тях, гонех ги дори и по външните градове.</p>
							<p>12. С това намерение отивайки в Дамаск с власт и поръчка от първосвещениците,</p>
							<p>13. посред ден на пътя, царю, видях от небето по-силна от слънчево сияние светлина, която огря мене и вървящите с мене.</p>
							<p>14. Всички паднаха на земята, и аз чух глас, който ми говореше на еврейски език: Савле, Савле, що Ме гониш? Мъчно е за тебе да риташ против ръжен.</p>
							<p>15. Аз рекох : кой си Ти, Господине? Той отговори: Аз съм Иисус, Когото ти гониш.</p>
							<p>16. Но стани и се изправи на нозете си; защото Аз затова ти се и явих, за да те поставя служител и свидетел на онова, що си видял и каквото ще ти открия,</p>
							<p>17. като те отнимам от народа иудейски и от езичниците, при които те пращам сега,</p>
							<p>18. да отвориш очите им, за да се обърнат от тъмнина в светлина и от властта на сатаната към Бога, та чрез вярата в Мене да получат прошка на греховете и наследие между осветените.</p>
							<p>19. Затова, царю Агрипа, аз се не противих на видението небесно,</p>
							<p>20. но първом на жителите в Дамаск и Йерусалим, после на цялата Иудейска земя и на езичниците, проповядвах да се покаят и обърнат към Бога, като вършат дела, достойни за покаяние.</p>
							<p>21. Затова ме хванаха иудеите в храма и се опитваха да ме убият.</p>
							<p>22. Но, като получих помощ от Бога, стоя си доднес и свидетелствувам на мало и голямо, като говоря само онова, за което са говорили пророците и Мойсей, че щеше да стане,</p>
							<p>23. именно, че Христос щеше да пострада и, като възкръсне пръв от мъртвите, щеше да възвести светлина на народа и на езичниците.</p>
							<p>24. Когато тъй се защищаваше той, Фест извика с висок глас: полудял си, Павле! Многото учение те докарва до лудост.</p>
							<p>25. А той каза: не съм луд, достопочтени Фесте, но говоря думи на истина и на здрав разум.</p>
							<p>26. Това го знае царят, пред когото и с дръзновение говоря; аз никак не вярвам, че нещо от това му е неизвестно; защото това не е вършено в някой кът.</p>
							<p>27. Вярваш ли, царю Агрипа, в пророците? Зная, че вярваш.</p>
							<p>28. Агрипа отговори на Павла: още малко, и ще ме убедиш да стана християнин.</p>
							<p>29. А Павел рече: молил бих се Богу, щото, още малко, или още много, не само ти, но и всички, които ме слушате днес, да станете такива, какъвто съм и аз - но без тия окови.</p>
							<p>30. Когато той каза това, станаха царят и управителят, Вероника и седящите с тях</p>
							<p>31. и, като се оттеглиха настрана, говореха помежду си и думаха, че тоя човек не върши нищо достойно за смърт или за окови.</p>
							<p>32. И Агрипа каза на Феста: тоя човек можеше да бъде освободен, ако не бе поискал съд пред кесаря. Затова управителят се и реши да го изпрати при кесаря.</p>
							<p><strong><a name="27"></a>ГЛАВА 27.</strong></p>
							<p>1. Когато бе решено да отплуваме за Италия, предадоха Павла и няколко други затворници на един стотник, на име Юлий, от Августовия полк.</p>
							<p>2. Качихме се на един адрамитски кораб и тръгнахме, като щяхме да плуваме около асийските места. С нас беше Аристарх, македонец от Солун.</p>
							<p>3. На другия ден стигнахме в Сидон. Юлий, постъпвайки с Павла човеколюбиво, позволи му да отиде при приятелите си и да се възползува от грижите им.</p>
							<p>4. Като тръгнахме оттам, минахме под Кипър, понеже ветровете бяха противни,</p>
							<p>5. и, като преплувахме морето покрай Киликия и Памфилия, слязохме до Мира Ликийска.</p>
							<p>6. Там стотникът намери един александрийски кораб, който плуваше за Италия, и ни прехвърли на него.</p>
							<p>7. И плавайки полека доста дни, едва стигнахме срещу Книд, защото вятърът ни пречеше, и преплувахме под Крит край Салмона.</p>
							<p>8. И като минахме с мъка край Салмона, стигнахме до едно място, наречено Добри Пристанища, близо до което беше град Ласея.</p>
							<p>9. Но, понеже бе минало доста време, и плаването ставаше вече опасно, пък и постът беше вече минал, Павел ги съветваше</p>
							<p>10. и им казваше: виждам, мъже, че плаването ще бъде с беди и с голяма щета не само за товара и за кораба, но и за живота ни.</p>
							<p>11. Но стотникът се доверяваше повече на кърмиларя и на стопанина на кораба, отколкото на Павловите думи.</p>
							<p>12. И понеже пристанището не беше пригодно за презимуване, повечето изказаха мнение да се вдигнат и оттам, за да стигнат, ако е възможно, до Финик, критско пристанище, което лежи срещу югозападния и северозападния вятър, и там да презимуват.</p>
							<p>13. Но подухна юг, и те, като помислиха, че са получили желаното, тръгнаха и плуваха покрай Крит.</p>
							<p>14. Скоро обаче се политна срещу него бурен вятър, наричан евроклидон.</p>
							<p>15. Корабът биде грабнат тъй, че не можеше да устои на вятъра; и ние се оставихме да ни носят вълните.</p>
							<p>16. И, понесени зад едно островче, наричано Клавда, едвам можахме да удържим ладията;</p>
							<p>17. като я дигнаха, взеха да употребяват средства да подвържат кораба изотдолу; и понеже се бояха да не заседнат в Сирт, свиха платната и тъй се носеха.</p>
							<p>18. На другия ден, понеже бяхме силно тласкани от бурята, наченаха да изхвърлят товара;</p>
							<p>19. а на третия ден ние сами с ръцете си изхвърлихме корабните принадлежности.</p>
							<p>20. Но, понеже през много дни не се виждаше ни слънце, ни звезди, па и немалка буря върлуваше, изчезваше нататък всяка надежда да се спасим.</p>
							<p>21. И защото не бяха яли дълго време, Павел застана посред тях и каза: мъже братя, трябваше да ме послушате и да не тръгваме от Крит, и щяхме да избегнем тия беди и щети.</p>
							<p>22. А сега ви съветвам да бъдете бодри, защото ни една душа от вас няма да погине, а само корабът.</p>
							<p>23. Защото нощес ми се яви Ангел от Бога, Комуто принадлежа и Комуто служа,</p>
							<p>24. и каза: не бой се, Павле, ти трябва да излезеш пред кесаря; и ето. Господ ти подари всички тия, които плуват с тебе.</p>
							<p>25. Затова, братя, бъдете бодри, защото вярвам на Бога, че тъй ще стане, както ми бе речено.</p>
							<p>26. Ние трябва да бъдем изхвърлени на някой остров.</p>
							<p>27. Когато настана четиринайсета нощ, откак се носехме по Адриатическо море, към среднощ корабниците взеха да угаждат, че се приближават до някаква земя,</p>
							<p>28. и, като измериха дълбочината, намериха двайсет разтега; отидоха малко по-нататьк, измериха пак и намериха петнайсет разтега.</p>
							<p>29. И понеже се бояха да не връхлетят на скалисти места, хвърлиха откъм кърмилото четири котви, и чакаха да съмне.</p>
							<p>30. А когато корабниците искаха да бягат от кораба и спускаха ладия в морето под предлог, че уж ще спущат котва откъм носа,</p>
							<p>31. Павел каза на стотника и на войниците: ако тия не останат на кораба, вие не можете се спаси.</p>
							<p>32. Тогава войниците отрязаха въжата на ладията и я оставиха да падне вън.</p>
							<p>33. И преди да съмне, Павел канеше всички да похапнат, думайки: днес е четиринайсети ден, откак вие в очакване стоите гладни, без да сте вкусили нещо.</p>
							<p>34. Затова, моля ви, похапнете си; това ще запази живота ви, защото ни едному от вас няма да падне и косъм от главата.</p>
							<p>З5. Като каза това, взе хляб, поблагодари Богу пред всички, разчупи и начена да яде;</p>
							<p>36. тогава се ободриха всички, та ядоха и те;</p>
							<p>37. а всички на кораба бяхме двеста седемдесет и шест души.</p>
							<p>38. А като се нахраниха, почнаха да облекчават кораба, като изхвърлиха житото в морето.</p>
							<p>39. Когато се разсъмна, не познаха земята, а съгледаха един залив с плитко крайбрежие, към което се и решиха, ако бъде възможно, да тласнат кораба.</p>
							<p>40. И като дигнаха котвите, оставиха се на морето; при това разслабиха връзките на кърмилата, развиха малкото ветрило наспоред вятъра и държаха посока към крайбрежието.</p>
							<p>41. Но налетяха на място, дето морето биеше от две страни, и направиха да заседне там корабът; носът се заби и остана неподвижен, а задната част се разбиваше от силата на вълните.</p>
							<p>42. И войниците се надумаха да избият затворниците, за да не би някой да изплава и побегне.</p>
							<p>43. Но стотникът, като искаше да спаси Павла, възпря ги от това намерение и заповяда първи да скочат и да излязат на земя ония, които знаят да плават,</p>
							<p>44. а другите да излязат - едни на дъски, а други на що-годе от .кораба; тъй стана, че всички се спасиха на земята.</p>
							<p><strong><a name="28"></a>ГЛАВА 28.</strong></p>
							<p>1. И след като се спасиха тия, които бяха с Павла, познаха, че островът се казва Малта.</p>
							<p>2. Туземците иноплеменници показваха към нас необикновено човеколюбив: приеха ни всички и, понеже валеше дъжд и беше студено, накладоха огън.</p>
							<p>3. А когато Павел събра много храсти и ги тури на огъня, една ехидна поради горещината излезе и се впи в ръката му.</p>
							<p>4. Туземците, като видяха змията, увиснала на ръката му, думаха помежду си: тоя човек с наистина убиец; затова, макар да се е избавил от морето, Божието правосъдие го не оставя да живее.</p>
							<p>5. Но той отърси змията в огъня и никакво зло не претърпя.</p>
							<p>6. А те очакваха да му се яви оток, или веднага да падне мъртъв. Но, като чакаха дълго време и видяха, че му не ставаше никакво зло, измениха мнение и думаха, че той с бог.</p>
							<p>7. Около това място бяха имотите на най-първия в острова, на име Поплий; той ни прие и три дни гощава дружелюбно.</p>
							<p>8. И случи се, че бащата на Поплия лежеше, страдайки от огница и коремна болка; Павел влезе при него, помоли се и, като възложи върху му ръце, изцери го.</p>
							<p>9. След тая случка и другите на острова, които имаха някаква болест, идеха и се изцеряваха;</p>
							<p>10. те ни почетоха и с много почести, а на тръгване снабдиха ни с потребните неща.</p>
							<p>11. След три месеца отплувахме с един александрийски кораб, който бе презимувал на тоя остров и носеше знака на Диоскурите.</p>
							<p>12. И стигнахме в Сиракуза, дето останахме три дни.</p>
							<p>13. Оттам отплувахме и стигнахме в Ригия; а след един ден, понеже духна юг, стигнахме на втория ден в Потиоли;</p>
							<p>14. там намерихме братя, по чиято молба преседяхме у тях седем дена. И след това тръгнахме за Рим.</p>
							<p>15. Тамошните братя, като чуха за нас, излязоха да ни посрещнат до Апиевия площад и до Три кръчми. Като ги видя Павел, поблагодари на Бога и се ободри.</p>
							<p>16. Когато дойдохме в Рим, стотникът предаде затворниците на воеводата, а на Павла позволиха да живее отделно с един войник, който го пазеше.</p>
							<p>17. След три дни Павел свика първенците иудейски и, като се събраха, думаше им: мъже братя, без да съм сторил нещо против народа или отеческите обичаи, от Йерусалим ме предадоха окован в ръцете на римляните.</p>
							<p>18. Те, след като ме съдиха, искаха да ме пуснат, защото у мене нямаше никаква вина за смърт;</p>
							<p>19. но, понеже иудеите се противяха, бях принуден да искам съд пред кесаря, обаче не с цел да обвиня в нещо народа си.</p>
							<p>20. По тая причина ви и повиках да се видим и поговорим; защото заради надеждата Израилева съм окован с тия вериги.</p>
							<p>21. А те му отговориха: ние нито писма сме получили за тебе от Иудея, нито някой от братята е дошъл да извести или каже нещо лошо за тебе.</p>
							<p>22.Но желаем да чуем от тебе това, което ти мислиш; защото нам е известно, че на това учение навред противоречат.</p>
							<p>27. защото сърцето на тия човеци е закоравяло, и с уши мъчно слушат, и затворили са очите си, за да не би някак с очи да видят и с уши да чуят, и със сърце да разберат, та да се обърнат, и ги изцеря".</p>
							<p>23. И като му определиха ден, дойдоха твърде мнозина при него в страноприемницата; и той от сутрин до вечер им излагаше със свидетелства учението за царството Божие и ги уверяваше за Иисуса и от закона Моисеев и от пророците.</p>
							<p>24. Едни се убеждаваха от думите му, а други не вярваха.</p>
							<p>25. Понеже бяха несъгласни помежду си, те взеха да се разотиват; и в това време Павел им каза тия думи: добре е рекъл Дух Светии на отците ни чрез пророк Исаия, говорейки:</p>
							<p>26. "иди и кажи на тоя народ: с уши ще чуете, и няма да разберете, с очи ще гледате, и няма да видите,</p>
							<p>28. И тъй, да ви бъде знайно, че спасението Божие е изпратено на езичниците: те и ще чуят.</p>
							<p>29. Когато каза това, иудеите се разотидоха с голяма препирня помежду си.</p>
							<p>30. Павел живя цели две години в особена наемна къща и приемаше всички, които отиваха при него,</p>
							<p>31. като проповядваше царството Божие и учеше за Господа Иисуса Христа с пълно дръзновение, безпрепятствено.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
