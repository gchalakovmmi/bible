<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>6. Съборно послание на св. ап. Иакова</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-6">bg-patriarshia.bg</a>
				<div class="domain-border"></div>
				<h1 class="reader-title">6. Съборно послание на св. ап. Иакова</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;11–13&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">11–13 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a></strong></p>
							<p><strong><a name="1"></a>ГЛАВА 1.</strong></p>
							<audio controls><source src="/new/audio/b6/c1.mp3" type="audio/mpeg">Your browser does not support the audio element.</audio>

							<p>1. Иаков, раб на Бога и на Господа Иисуса Христа, праща поздрав на дванайсетте колена, които живеят пръснато.</p>
							<p>2. Смятайте го за голяма радост, братя мои, кога паднете в разни изкушения,</p>
							<p>3. като знаете, че изпитанието на вашата вяра произвежда търпение;</p>
							<p>4. търпението пък нека бъде съвършено нещо, за да бъдете съвършени и цялостни, без никакъв недостатък.</p>
							<p>5. Ако ли някому от вас не достига мъдрост, нека проси от Бога, Който дава на всички щедро и без укор, - и ще му се даде.</p>
							<p>6. Но да проси с вяра и никак да не се съмнява; защото, който се съмнява, прилича на морска вълна, издигана и размятана от вятъра;</p>
							<p>7. такъв човек да не мисли, че ще получи нещо от Господа.</p>
							<p>8. Човек двоедушен във всичките си пътища е неуреден.</p>
							<p>9. Униженият брат да се хвали със своята висота,</p>
							<p>10. а богатият - със своето унижение, защото той ще премине, както цвят у трева:</p>
							<p>11. изгря слънце с жегата си и изсуши тревата, и цветът й олетя, и хубостта нанейния изглед изчезна; тъй ще увехне и богатият в своите пътища.</p>
							<p>12. Блажен е оня човек, който търпи изкушение, защото, след като бъде изпитан, ще получи венеца на живота, що Господ е обещал на ония, които Го обичат.</p>
							<p>13. Никой, кога е в изкушение, да не казва: Бог ме изкушава; защото Бог се от зло не изкушава, а и Сам не изкушава никого,</p>
							<p>14. но всеки се изкушава, увличан и примамван от собствената си похот;</p>
							<p>15. след това похотта, като зачене, ражда грях, а грехът, извършен, ражда смърт.</p>
							<p>16. Не се заблуждавайте, възлюбени мои братя.</p>
							<p>17. Всяко добро даяние и всеки съвършен дар иде отгоре, слизайки от Отца на светлините, у Когото няма изменение, нито сянка от промяна.</p>
							<p>18. Той ни роди по Своя воля чрез словото на истината, за да бъдем като нача-тък на създанията Му.</p>
							<p>19. И тъй, възлюбени мои братя, чека всеки човек бъде бърз на слушане, бавен на говорене, бавен на гняв,</p>
							<p>20. защото човешкият гняв не върши Божия правда.</p>
							<p>21. Затова, като отхвърлите всяка нечистота и набрана злоба, с кротост приемайте насаденото слово, което може да спаси душите ви.</p>
							<p>22. Бъдете изпълнители на словото, а не само слушатели, мамещи сами себе си.</p>
							<p>23. Защото, който слуша словото и го не изпълнява, той прилича на човек, който гледа естественото си лице в огледало:</p>
							<p>24. погледне се, отмине, и веднага забравя, какъв е бил.</p>
							<p>25. Но който вникне в съвършения закон на свободата и пребъде в него, той, бидейки незабравлив слушател, а изпълнител на делото, ще бъде блажен в действията си.</p>
							<p>26. Ако някой от вас мисли, че е благочестив, но не обуздава езика си, а мами сърцето си, неговото благочестие е суетно.</p>
							<p>27. Чисто и непорочно благочестие пред Бога и Отца е това: да пригледваш сираци и вдовици в техните скърби и да се пазиш неосквернен от света.</p>
							<p><strong><a name="2"></a>ГЛАВА 2.</strong></p>
							<audio controls><source src="/new/audio/b6/c2.mp3" type="audio/mpeg">Your browser does not support the audio element.</audio>

							<p>1. Братя мои! дръжте вярата в Иисуса Христа, нашия Господ на славата, без лицеприятие.</p>
							<p>2. Защото, ако в събранието ви влезе човек със златен пръстен, с бляскави дрехи, па влезе и сиромах с прости дрехи,</p>
							<p>3. и погледнете на облечения с бляскави дрехи и му кажете: ти седни тук добре, а на сиромаха кажете: ти стой там, или седни тук, при подножието ми,</p>
							<p>4. то не направихте ли в себе си разлика между тях и не станахте ли съдии с лукави помисли?</p>
							<p>5. Послушайте, възлюбени мои братя! Нали сиромасите на света избра Бог да бъдат богати във вяра и наследници на царството, обещано от Него на ония, които Го обичат?</p>
							<p>6. А вие презряхте сиромаха. Нали богатите ви притесняват и нали те ви влачат по съдилища?</p>
							<p>7. Нали те хулят доброто име, с което се вие наричате?</p>
							<p>8. Ако изпълнявате обаче царския закон според Писанието: "възлюби ближния си като себе си" - добре правите.</p>
							<p>9. Но, ако гледате на лице, грях правите, и законът ви изобличава като престъпници.</p>
							<p>10. Който опази целия закон, а съгреши в едно, той бива виновен във всичко.</p>
							<p>11. Защото Оня, Който е казал: "не прелюбодействувай", казал е и: "не убивай"; затова, ако не прелюбодействуваш, но убиеш, ти биваш престъпник на закона.</p>
							<p>12. Говорете и постъпвайте като човеци, които ще бъдете съдени по закона на свободата.</p>
							<p>13. Защото съдът ще бъде безмилостен за оногова, който не е показал милост: милостта бива похвалявана на съда.</p>
							<p>14. Каква полза, братя мои, ако някой казва, че имал вяра, а дела няма? Може ли го спаси вярата?</p>
							<p>15. Ако един брат или сестра са голи й нямат дневната храна,</p>
							<p>16. а някой от вас им рече: идете си смиром, грейте се и насищайте се, пък не им даде, що е потребно за тялото, - каква полза?</p>
							<p>17. Тъй и вярата, ако няма дела, сама по себе си е мъртва.</p>
							<p>18. Но ще рече някой: ти имаш вяра, пък аз имам дела; покажи ми вярата си без твоите дела, и аз ще ти покажа вярата си от моите дела.</p>
							<p>19. Ти вярваш, че Бог е един: добре правиш; и бесовете вярват, и треперят.</p>
							<p>20. Но искаш ли да разбереш, о суетни човече, че вярата без дела е мъртва?</p>
							<p>21. Нали с дела се оправда Авраам, нашият отец, като положи върху жертвеника сина си Исаака?</p>
							<p>22. Видиш ли, че вярата съдействуваше на делата му, и чрез делата вярата стана съвършена?</p>
							<p>23. И изпълни се Писанието, което казва: "повярва Авраам на Бога, и това му се вмени за оправдание", и той биде наречен приятел Божий.</p>
							<p>24. Видите ли, че човек се оправдава с дела, а не само с вяра?</p>
							<p>25. Също тъй нали с дела се оправда и блудницата Раав, като прие съгледвачите и ги изведе по друг път?</p>
							<p>26. Защото, както тялото без дух е мъртво, тъй и вярата без дела е мъртва.</p>
							<p><strong><a name="3"></a>ГЛАВА 3.</strong></p>
							<audio controls><source src="/new/audio/b6/c3.mp3" type="audio/mpeg">Your browser does not support the audio element.</audio>

							<p>1. Братя мои! недейте мнозина става учители, като знаете, че по-голямо осъждане ще получим,</p>
							<p>2. защото ние всинца много грешим. Който не греши с дума, той е съвършен човек, мощен да обуздае и цялото тяло.</p>
							<p>3. Ето, ние туряме юзда в устата на конете, за да ни се покоряват, и управляваме цялото им тяло.</p>
							<p>4. Ето, и корабите, ако и да са толкова големи и биват тласкани от буйни ветрове, с малко кърмилце се насочват, накъдето кърмиларят желае;</p>
							<p>5. тъй и езикът с мъничък член, но големя работи говори. Ето, малък огън, а кол-кава гора запаля;</p>
							<p>6. и езикът е огън, украшение на неправдата; езикът се намира в такова положение между нашите членове, че скверни цялото тяло и запаля колелото на живота, като сам бива запалян от геената;</p>
							<p>7. защото всякакъв вид зверове и птици, влечуги и риби се укротява и е укротено от човешкото естество,</p>
							<p>8. а езика никой човек не може укроти: той е неудържимо зло и е пълен със смъртоносна отрова.</p>
							<p>9. С него благославяме Бога и Отца, с него и кълнем човеците, сътворени по добие Божие.</p>
							<p>10. Из същите уста излиза и благословия и клетва: не трябва, братя мои, това тъй да бъде.</p>
							<p>11. Тече ли през един и същ отвор на извора сладка и горчива вода?</p>
							<p>12. Нима може, братя мои, смоковница да ражда маслини, или лоза - смокини? Тъй и от един извор не може да тече солена и сладка вода.</p>
							<p>13. Който между вас е мъдър и изкусен, нека покаже чрез своето добро поведение делата си в кротост и мъдрост.</p>
							<p>14. Но, ако в сърцето си имате горчива завист и свадливост, не се хвалете и не лъжете против истината:</p>
							<p>15. това не е мъдрост, която слиза отгоре, а земна, душевна, бесовска;</p>
							<p>16. защото, дето има завист и свадливост, там е неуредица и всичко лошо.</p>
							<p>17. А мъдростта, която иде отгоре, е първом чиста, после мирна, снизходителна, отстъпчива, пълна с милосърдие и с добри плодове, безпристрастна и нелицемерна.</p>
							<p>18. Плодът пък на правдата се сее в мир от миротворците.</p>
							<p><strong><a name="4"></a>ГЛАВА 4.</strong></p>
							<audio controls><source src="/new/audio/b6/c4.mp3" type="audio/mpeg">Your browser does not support the audio element.</audio>

							<p>1. Отде у вас тия вражди и разпри? Нали оттам, от вашите сладострастия, които воюват в членовете ви?</p>
							<p>2. Желаете, пък нямате; убивате и завиждате, а не можете да достигнете; препирате се и враждувате, а нямате, защото не просите.</p>
							<p>3. Просите, а не получавате, защото зле просите, - за да го разпилеете във вашите сладострастия.</p>
							<p>4. Прелюбодейци и прелюбодейки! не знаете ли, че приятелството със света е вражда против Бога? Който, прочее, поиска да бъде приятел на света, враг става на Бога.</p>
							<p>5. Или мислите, че напразно говори Писанието: "до ревнивост Бог обича духа, който е вселил в нас"?</p>
							<p>6. Но по-голяма благодат дава; затова е казано: "Бог се противи на горделиви, а на смирени дава благодат".</p>
							<p>7. И тъй, покорете се Богу; опълчете се против дявола, и той ще побегне от вас.</p>
							<p>8. Приближете се към Бога, и Той ще се приближи към вас; очистете ръце, грешници, изправете сърца, двоедушни.</p>
							<p>9. Понесете страдания, плачете и ридайте: смехът ви нека се обърне на плач, и радостта - на тъга.</p>
							<p>10. Смирете се пред Господа, и ще ви въздигне.</p>
							<p>11. Не се клеветете, братя: който клевети брата или съди брата си, той клевети закона и съди закона; ако пък съдиш закона, ти не си изпълнител на закона, а съдия.</p>
							<p>12. Един е Законодателят и Съдията, Който може да спаси и погуби: а ти кой си, който съдиш другиго?</p>
							<p>13. Чуйте сега вие. които казвате: "днес-утрс ще тръгнем за еди-кой си град и ще преживеем там една година, ще търгуваме и ще спечелим",</p>
							<p>14. вие, които не знаете, какво ще се случи утре: защото вашият живот какво е? пара, която се явява за малко време, па изчезва.</p>
							<p>15. Вместо да казвате: "ако ще Господ и бъдем живи, ще направим това или онова",</p>
							<p>16. сега в своята надутост се хвалите: всяка такава хвалба е лукава.</p>
							<p>17. И тъй, грях ономува, който знае да прави добро, а не прави.</p>
							<p><strong><a name="5"></a>ГЛАВА 5.</strong></p>
							<audio controls><source src="/new/audio/b6/c5.mp3" type="audio/mpeg">Your browser does not support the audio element.</audio>

							<p>1. Дойдете сега вие, богатите; плачете и ридайте за бедите, които идат върху вас.</p>
							<p>2. Богатството ви изгни, и дрехите ви молци изядоха.</p>
							<p>3. Златото ви и среброто ръждяса, и ръждата им ще бъде свидетелство против вас и ще изяде плътта ви като огън: събрали сте си съкровища за последни дни.</p>
							<p>4. Ето, заплатата, що сте задържали от работниците, които пожънаха нивите ви, вика, и виковете на жетварите стигнаха до ушите на Господа Саваота.</p>
							<p>5. Живяхте разкошно на земята и се наслаждавахте, угоихте сърцата си като в ден на заколение.</p>
							<p>6. Осъдихте, убихте праведника; той ви се не противи.</p>
							<p>7. И тъй, братя, бъдете дълготьрпеливи до пришествието Господне. Ето, земеделецът чака драгоценния плод от земята и за него търпи дълго, докле получи дъжд ранен и късен.</p>
							<p>8. Дълготърпете и вие, укрепете сърцата си, защото пришествието Господне е наближило.</p>
							<p>9. Не се оплаквайте, братя, един от другиго, за да не бъдете осъдени: ето. Съдията стои пред вратата.</p>
							<p>10. За пример на злострадание и дълго-търпение вземете, братя мои, пророците, които говориха в името Господне.</p>
							<p>11. Ето, ние облажаваме търпеливите. Слушали сте за търпението на Иова и видяхте какъв край му даде Господ, защото Господ е много милосърден и състрадателен.</p>
							<p>12. А преди всичко, братя мои, не се кълнете ни в небе, ни в земя, нито с друга някоя клетва; думата ви да бъде: да, да, и не, не, за да не паднете под осъждане.</p>
							<p>13. Страда ли зле някой между вас, нека се моли; весел ли е някой, нека пее псалми.</p>
							<p>14. Болен ли е някой между вас, нека повика презвитерите църковни, и те да се помолят над него, като го помажат с елей в името Господне.</p>
							<p>15. И молитвата, произлизаща от вярата, ще изцери болния, и Господ ще го дигне; и ако грехове е сторил, ще му се простят.</p>
							<p>16. Изповядвайте си един другиму греховете и молете се един за други, за да се изцерите; голяма сила има усърдната молитва на праведника,</p>
							<p>17. Илия беше подобострастен нам човек, и с молитва се помоли да няма дъжд: и не валя дъжд на земята три години и шест месеца.</p>
							<p>18. И пак се помоли: и небето даде дъжд, и земята произведе своя плод.</p>
							<p>19. Ако някой между вас, братя, се отклони от истината, и друг го обърне,</p>
							<p>20. нека тоя знае, че, който е обърнал грешник от лъжливия му път, ще спаси една душа от смърт и ще покрие много грехове.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
