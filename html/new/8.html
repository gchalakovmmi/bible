<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>8. Второ съборно послание на св. ап. Петра</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-8">bg-patriarshia.bg</a>
				<div class="domain-border"></div>
				<h1 class="reader-title">8. Второ съборно послание на св. ап. Петра</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;8–10&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">8–10 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a></strong></p>
							<p><strong><a name="1"></a>ГЛАВА 1.</strong></p>
							<audio controls><source src="/new/audio/b8/c1.mp3" type="audio/mpeg">Your browser does not support the audio element.</audio>

							<p>1. Симон Петър, раб и апостол Иисус Христов, до ония, на които чрез правдата на Бога нашето и Спасителя Иисуса Христа се падна да получат с нас еднаква по стойност вяра:</p>
							<p>2. благодат вам и мир да изобилна в познаване Бога и Христа Иисуса, нашия Господ.</p>
							<p>3. Понеже божествената Негова сила ни е подарила всичко потребно за живот и благочестие, чрез познаване Оногова, Който ни е призвал със Своята слава и съвършенство,</p>
							<p>4. чрез които ни са дарувани твърде големите и драгоценни обещания, та чрез тях да станете участници в божественото естество, като отбегнете световното разтление от похоти, -</p>
							<p>5. затова, като положите всяко старание, привнесете към вярата си добродетел, към добродетелта знание,</p>
							<p>6. към знанието въздържание, към въздържанието търпение, към търпението благочестие,</p>
							<p>7. към благочестието братолюбие, към братолюбието любов.</p>
							<p>8. Защото, ако тия добродетели ги има у вас и се умножават, те не ще ви оставят празни, нито безплодни в познаването Господа нашего Иисуса Христа.</p>
							<p>9. А у когото ги няма, той е сляп, късоглед и забравил, че се е очистил от прежните си грехове.</p>
							<p>10. Затова, братя, още повече залягайте да уякчите вашето звание и избор: това като вършите, никога няма да по-грешите,</p>
							<p>11. защото тъй ще ви се даде свободен вход във вечното царство на Господа нашето и Спасителя Иисуса Христа.</p>
							<p>12. Заради това ще имам грижа да ви напомням винаги тия работи, макар и да ги знаете, и да сте утвърдени в истината, що е сега пред вас.</p>
							<p>13. Па и за справедливо считам, докле съм в тая телесна хижа, да ви подбуждам с напомняне,</p>
							<p>14. знаейки, че скоро ще оставя моята хижа, както и Господ наш Иисус Христос ми яви.</p>
							<p>15. Ще се постарая, обаче, щото вие и след смъртта ми всякога да си припомняте това.</p>
							<p>16. Защото ние ви явихме силата и пришествието на Господа нашето Иисуса Христа, не като следвахме хитро измислени басни, а като станахме очевидци на Неговото величие.</p>
							<p>17. Защото Той прие от Бога Отца чест и слава, когато от великолепната слава дойде към Него такъв глас: "Този е Моят възлюбен Син, в Когото е Моето благоволение".</p>
							<p>18. И тоя глас ние чухме да слиза от небесата, като бяхме с Него на светата планина.</p>
							<p>19. Освен това имаме по-достоверно нещо - пророческото слово, на което, добре правите, че давате внимание, като на светило, което свети на тъмно място, докле се ден развидели и зорница изгрее в сърцата ви,</p>
							<p>20. като знаете първом това, че никое пророчество на Писанието не е собствено (на пророка) тълкувание на Божията воля.</p>
							<p>21. Защото никога по човешка воля не е изречено пророчество, но от Дух Светии просветявани са говорили светите Божии човеци.</p>
							<p><strong><a name="2"></a>ГЛАВА 2.</strong></p>
							<audio controls><source src="/new/audio/b8/c2.mp3" type="audio/mpeg">Your browser does not support the audio element.</audio>

							<p>1. Имало е и лъжепророци между народа, както и между вас ще има лъжеучители, които ще вмъкнат пагубни ереси и, като се отричат от Господа, Който ги е изкупил, ще навлекат върху си скорошна погибел.</p>
							<p>2. И мнозина ще последват тяхното разпътство, и поради тях пътят на истината ще бъде похулен.</p>
							<p>3. И, подбуждани от користолюбие, ще ви мамят с лъстиви думи; тяхното осъждане отдавна е готово, и тяхната погибел не дреме.</p>
							<p>4. Защото, ако Бог не пощади съгрешилите ангели, но като ги сгромоляса в ада и свърза с вериги на мрака, предаде ги да бъдат пазени за съд,</p>
							<p>5. и ако не пощади първия свят, но, когато нанесе потоп върху света на нечестивите, запази осмочленната челяд на Ноя, проповедника на правдата,</p>
							<p>6. и ако градовете Содомски и Гомор-ски осъди на разорение и превърна на пепел, та ги постави за пример на бъдещите нечестивци,</p>
							<p>7. а избави праведния Лот, който се измъчваше от разпътното поведение на беззаконниците</p>
							<p>8. (защото тоя праведник, като живееше между тях, всекидневно измъчваше праведната си душа поради беззаконните дела, които гледаше и слушаше), -</p>
							<p>9. то Господ знае, как да избавя благочестивите от напасти, а неправедниците да държи в мъки за съдния ден,</p>
							<p>10. а най-вече ония, които вървят подир плътта в нейните гнусни похоти, презират началниците, дръзки са, надменни и не се страхуват да хулят властта,</p>
							<p>11. когато и Ангелите, които са по-горни от тях по крепост и сила, не произнасят хулна присъда против тях пред Господа.</p>
							<p>12. А те, като безсловесни по природа животни, родени, за да бъдат ловени и изтребвани, хулейки това, що не разбират, в своето разтление ще погинат,</p>
							<p>13. като получат заплата за неправда. Те смятат за наслада всекидневния разкош; те са сквернители и безсрамници, наслаждават се със своите измами, гощавайки се с вас;</p>
							<p>14. те имат очи пълни с прелюбодеяние и непрестанен грях, прелъстяват неукрепналите души; сърцето им навикнало на користолюбие: те са чеда на проклятие;</p>
							<p>15.те оставиха правия път и се заблудиха, като тръгнаха по стъпките на Восоровия син Валаама, който обикна неправедна заплата,</p>
							<p>16. но биде изобличен за беззаконието си: безсловесната подяремница проговори с човешки глас и възпря безумието на пророка.</p>
							<p>17. Те са безводни извори, облаци и мъгли, от буря разнасяни: за тях е запазен мракът на тъмнината вовеки.</p>
							<p>18. Защото, като говорят надути празни думи, прелъстят в плътски похоти и разпътство ония, които напълно са се отдръпнали от живеещите в заблуда.</p>
							<p>19. Обещават им свобода, когато те сами са роби на развалата, защото от когото някой бъде победен, от него бива и поробен.</p>
							<p>20. Защото, след като са избягнали световните скверности чрез познаване Господа и Спасителя нашето Иисуса Христа, ако пак се заплетат в тях и бъдат победени, то за такива последното състояние бива по-лошо от първото.</p>
							<p>21. За тях би било по-добре, да не бяха познали пътя на правдата, отколкото, след като са го познали, да се върнат назад от предадената тям свята заповед.</p>
							<p>22. С тях се е случило, според истинската пословица: "псето се върна на своята бълвотина", и: "изкъпалата свиня - в тикната кал".</p>
							<p><strong><a name="3"></a>ГЛАВА 3.</strong></p>
							<audio controls><source src="/new/audio/b8/c3.mp3" type="audio/mpeg">Your browser does not support the audio element.</audio>

							<p>1. Това е вече второ послание, що ви пиша, възлюбени; в тия две послания с напомняне пробуждам вашия чист разум,</p>
							<p>2. за да си спомните думите, изпреди казани от светите пророци, и заповедта на Господа и Спасителя, предадена от вашите апостоли;</p>
							<p>3. най-първо знайте това, че в последните дни ще се явят подигравачи, които вървят по своите си похоти</p>
							<p>4. и казват: де е обещанието за Неговото пришествие? Защото, откак бащите ни починаха, всичко си стои тъй, както от начало на творението.</p>
							<p>5. Защото тия, които това искат, умишлено забравят, че небесата и земята открай бяха съставени от вода и чрез вода със силата на Божието слово,</p>
							<p>6. поради което тогавашният свят, потопен от вода, загина.</p>
							<p>7. А сегашните небеса и земята, съхранявани от същото слово, пазят се за огъня в деня на съда и погибелта на нечестивите човеци.</p>
							<p>8. Едничко това да не отбягва от вниманието ви, възлюбени, че за Господа един ден е като хиляда години, и хиляда години - като един ден.</p>
							<p>9. Господ не се бави да изпълни обещанието Си, както някои смятат това за бавене; но дълго време ни търпи, понеже не желае да погинат някои, а всички да се обърнат към покаяние.</p>
							<p>10. И ще дойде денят Господен, както крадец идва нощем; тогава небесата с шум ще преминат, стихиите ще пламнат и ще се разрушат, а земята и всички неща по нея ще изгорят.</p>
							<p>11. И тъй, понеже всичко това ще се разруши, какви трябва да бъдете в свят живот и благочестие вие,</p>
							<p>12. които очаквате и желаете скорото дохождане на Божия ден, за който пламналите небеса ще се разрушат, и разгорелите се стихии ще се стопят?</p>
							<p>13. Но ние, според обещанието Му, очакваме ново небе и нова земя, на които обитава правда.</p>
							<p>14. Затуй, възлюбени, като очаквате това, постарайте се да се намерите пред Него в мир, неосквернени и непорочни;</p>
							<p>15. и дълготърпението на Господа нашето считайте за спасение, както и възлюбеният наш брат Павел ви писа според дадената му мъдрост,</p>
							<p>16. както той говори за това и във всички послания, дето има някои места мъчни за разбиране, които невежи и неукрепнали изопачават, както и другите Писания, за своя си погибел.</p>
							<p>17. Вие, прочее, възлюбени, като знаете това от по-рано, пазете се, да не би, увлечени от заблуждението на беззаконниците, да отпаднете от твърдостта си,</p>
							<p>18. но растете в благодат и познаване на Господа нашего и Спасителя Иисуса , Христа. Нему слава и сега и в ден вечний. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
