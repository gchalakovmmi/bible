<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>22. Първо послание на св. ап. Павла до Тимотея</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-22">bg-patriarshia.bg</a>
				<div class="domain-border"></div>
				<h1 class="reader-title">22. Първо послание на св. ап. Павла до Тимотея</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;11–14&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">11–14 minutes</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>

							<p><strong>Глава: <a href="#1">1</a> <a href="#2">2</a> <a href="#3">3</a> <a href="#4">4</a> <a href="#5">5</a> <a href="#6">6</a></strong></p>
							<p><strong><a name="1"></a>ГЛАВА 1.</strong></p>
							<p>1. Павел, апостол Иисус Христов по повеление на Бога, нашия Спасител, и на Господа Иисуса Христа, нашата надежда, -</p>
							<p>2. до Тимотея, истинско по вяра чедо: благодат, милост, мир от Бога, нашия Отец, и от Христа Иисуса, нашия Господ.</p>
							<p>3. Както на тръгване за Македония те молих да останеш в Ефес, така и сега те моля да поръчаш на някои да не проповядват друго учение,</p>
							<p>4. нито да се занимавате басни и безкрайни родословия, които причиняват по-скоро препирни, отколкото назидание Божие във вярата.</p>
							<p>5. А целта на поръчването е - да се породи любов от чисто сърце, от добра съвест и нелицемерна вяра;</p>
							<p>6. някои, като не постигнаха тия неща, отклониха се в празнословие,</p>
							<p>7. желаейки да бъдат законоучители, без да разбират ни какво говорят, ни какво утвърждават.</p>
							<p>8. А ние знаем, че законът е добър, ако някой го употребява законно,</p>
							<p>9. като знае, че законът е установен не за праведник, а за беззаконници и непослушници, за нечестивци и грешници, за неправедни и скверни, за ония, които оскърбяват баща си и майка си, за човеко-убийци,</p>
							<p>10. за блудници, мъжеложци, разбойници, клеветници, скотоложци, лъжци, клетвопрестьпници и за всичко друго, що е противно на здравото учение,</p>
							<p>11. по славното благовестие на блажения Бог, що ми бе поверено.</p>
							<p>12. Благодаря на Христа Иисуса, нашия Господ, Който ми даде сила, задето ме призна за верен, като отреди на служба мене,</p>
							<p>13. който по-рано бях хулител, гонител и оскърбител, но бидох помилуван, защото, без да зная, вършех това в неверие;</p>
							<p>14. а с вяра и любов в Христа Иисуса се преумножи благодатта на нашия Господ.</p>
							<p>15. Верни и за всяко приемане достойни са думите, че Христос Иисус дойде в света да спаси грешниците, от които пръв съм аз.</p>
							<p>16. Но затова бидох помилуван, за да покаже Иисус Христос в мене първи всичкото Си дълготърпение за пример на ония, които повярват в Него за живот вечен.</p>
							<p>17. А на Царя на вековете, на нетленния, невидимия, едничкия премъдър Бог - чест и слава вовеки веков. Амин.</p>
							<p>18. Чедо Тимотее! Тая поръка ти предавам съгласно по-раншните за тебе пророчества, за да воюваш съобразно с тях като добър воин,</p>
							<p>19. имайки вяра и добра съвест, която някои отхвърлиха, и претърпяха корабокрушение във вярата;</p>
							<p>20. от тях са Именей и Александър, които предадох на сатаната, за да се научат да не богохулствуват</p>
							<p><strong><a name="2"></a>ГЛАВА 2.</strong></p>
							<p>1. И тъй, моля преди всичко да се правят просби, молитви, молби, благодарения за всички човеци,</p>
							<p>2. за царе и за всички, които са на власт, за да прекарваме тих и мирен живот в пълно благочестие и чистота;</p>
							<p>3. защото това е добро и угодно пред нашия Спасител Бога,</p>
							<p>4. Който иска да се спасят всички човеци и да достигнат до познание на истината.</p>
							<p>5. Защото един е Бог, един и Ходатай между Бога и човеци - Човекът Христос Иисус,</p>
							<p>6. Който отдаде Себе Си откуп за всички - нещо в свое време засвидетелствувано,</p>
							<p>7. за което аз съм поставен проповедник и апостол (истина казвам в Христа, не лъжа), учител на езичниците във вярата и истината.</p>
							<p>8. И тъй, желая мъжете да се молят на всяко място, като въздигат чисти ръце без гняв и съмнение;</p>
							<p>9. също така и жените, облечени прилично, със срамежливост и целомъдрие да се гиздят, не с плетейки, ни със злато, или с бисери, или драгоценни дрехи,</p>
							<p>10. а с добри дела, както прилича на жени, които се посвещават на благочестие.</p>
							<p>11. Жената да се учи в безмълвие и пълно покорство.</p>
							<p>12. На жена не позволявам да поучава, нито да господарува над мъж, но заповядвам да бъде в безмълвие.</p>
							<p>13. Защото по-напред биде създаден Адам, а после Ева;</p>
							<p>14. и не Адам биде прелъстен, а жената биде прелъстена и падна в престъпление;</p>
							<p>15. но ще се спаси чрез раждане деца, ако пребъде във вяра, в любов и в светост с целомъдрие.</p>
							<p><strong><a name="3"></a>ГЛАВА 3.</strong></p>
							<p>1. Верни са тия думи: желае ли някой епископство, добро нещо желае.</p>
							<p>2. Но епископът трябва да е непорочен, мъж на една жена, трезвен, целомъдър, скромен, почтен, страннолюбив, поучлив;</p>
							<p>3. не пияница, не побойник, не свадлив, не алчен за гнусна печалба, а кротък, миролюбив и не сребролюбив;</p>
							<p>4. да управлява добре къщата си и да има деца послушни със съвършена почтителност;</p>
							<p>5. защото, който не умее да управлява собствената си къща, как ще се грижи за църквата Божия?</p>
							<p>6. Да не е новопокръстен, за да се ие възгордее и падне в еднакво осъждане с дявола.</p>
							<p>7. Трябва още той да има и добро свидетелство от външните, за да не бъде укоряван и да не падне в примката на дявола.</p>
							<p>8. Дяконите също трябва да бъдат почтени, недвуезични, да не са пристрастени към вино, нито алчни за гнусна печалба,</p>
							<p>9. да пазят тайнството на вярата с чиста съвест.</p>
							<p>10. И те трябва първом да бъдат изпитвани, та после, ако са безпорочни, да стават дякони.</p>
							<p>11. Също и жените им трябва да бъдат почтени, не клеветници, трезвени и верни във всичко.</p>
							<p>12. Всеки от дяконите трябва да бъде мъж на една жена, добре да управлява децата си и къщата си.</p>
							<p>13. Защото, които са служили добре, придобиват добър чин и голямо дръзнове-ние във вярата, що имат в Христа Иисуса.</p>
							<p>14. Надявам се скоро да дойда при тебе; а това ти пиша за</p>
							<p>15. в случай, че се позабавя, да знаеш, как трябва да постъпваш в Божия дом, който е църква на живия Бог, стълб и крепило на истината.</p>
							<p>16. И наистина, велика е тайната на благочестието: Бог се яви в плът, засвидетелствуван бе от Духа, показа се на Ангели, проповядван биде на народи, приет с вяра в света, възнесе се в слава.</p>
							<p><strong><a name="4"></a>ГЛАВА 4.</strong></p>
							<p>1. А Духът ясно говори, че в последните времена някои ще отстъпят от вярата, като се предават на мамливи духове и бесовски учения</p>
							<p>2. чрез лицемерието на ония, които говорят лъжа и имат жигосана съвест,</p>
							<p>3. които забраняват да се встъпва в брак и съветват въздържане от ястия, що Бог е създал да ги ядат с благодарност верните, и ония, които са познали истината.</p>
							<p>4. Защото всяко творение Божие е добро, и нищо не е за отхвърляне, щом се приема с благодарение,</p>
							<p>5. понеже се осветява чрез слово Божие и с молитва.</p>
							<p>6. Като съветваш на това братята, ще бъдеш добър служител на Иисуса Христа, хранен с думите на вярата и на доброто учение, което си последвал.</p>
							<p>7. От скверни и бабешки басни отбягвай, а се упражнявай в благочестие,</p>
							<p>8. защото телесното упражнение за малко е полезно, а благочестието е полезно за всичко, понеже съдържа обещание за сегашния и за бъдещия живот.</p>
							<p>9. Тия думи са верни и достойни за всяко възприемане.</p>
							<p>10. Затова се и трудим и укори търпим, защото се уповахме на живия Бог, Който е Спасител на всички човеци, а най-вече на верните.</p>
							<p>11. Поръчвай това и поучавай.</p>
							<p>12. Никой да не презира младостта ти, но бъди образец за верните в слово, поведение, любов, дух, вяра и чистота.</p>
							<p>13. Докле дойда, занимавай се с четене, наставление и поучаване.</p>
							<p>14. Не занемаряй дарбата, която е в тебе и ти бе дадена чрез пророчество с възлагане върху ти ръцете на свещенството.</p>
							<p>15. За това се грижи, в това пребъдвай, та успехът ти да бъде явен във всичко.</p>
							<p>16. Внимавай на себе си и на учението; постоянствувай в тия неща, защото, като постъпваш тъй, и себе си ще спасиш, и ония, които те слушат.</p>
							<p><strong><a name="5"></a>ГЛАВА 5.</strong></p>
							<p>1. Старец не укорявай, а увещавай го, като да ти е баща; по-младите пък, като да ти са братя,</p>
							<p>2. старите жени - като майки, младите - като сестри, с всяка чистота.</p>
							<p>3. Вдовици почитай - истинските вдовици.</p>
							<p>4. Ако ли пък някоя вдовица има деца или внуци, нека те се научат първом да почитат своите домашни и да се отплащат на родителите си, защото това е добро и угодно пред Бога.</p>
							<p>5. А която е истинска вдовица и е останала сама, тя се надява на Бога и пребъдва в моления и молитви денем и нощем;</p>
							<p>6. оная пък, която живее разпуснато, приживе е умряла.</p>
							<p>7. Наръчвай им още и това, да бъдат безпорочни.</p>
							<p>8. Ако някой се не грижи за своите, а особено за домашните си, той се е отрекъл от вярата и е по-лош от неверник.</p>
							<p>9. За вдовица да се приема жена не по-долу от шейсет години, водила един мъж,</p>
							<p>10. известна с добри дела: ако е деца отхранила, странници пригледвала, нозе на светии умивала; ако е на страдалци помагала и всяко добро дело усърдно следвала.</p>
							<p>11. А по-млади вдовици не приемай, защото, кога пренебрегнат Христа, искат да се женят.</p>
							<p>12. Те подпадат под осъждане, защото са отхвърлили първото си обещание;</p>
							<p>13. освен това, бидейки без работа, навикват да ходят от къща в къща; и не само са без работа, но са и бъбриви, любопитни и говорят, каквото не подобава.</p>
							<p>14. И тъй, желая, щото по-младите вдовици да се женят, да раждат деца, да въртят къща и да не дават никакъв повод на противника за похула;</p>
							<p>15. защото някои вече се повлякоха подир сатаната.</p>
							<p>16. Ако някой верен или вярна имат е къщата си вдовици, да ги приглеждат, та църквата да се не товари и да може да приглежда истинските вдовици.</p>
							<p>17. Презвитерите, които добре изпълняват предстоятелската си служба, да се удостояват с двойна почет, най-вече пък ония, които се трудят в слово и поучение.</p>
							<p>18. Защото Писанието казва: "не вър-звай устата на вол, който вършее", и: "работникът заслужава своята заплата".</p>
							<p>19. Обвинение против презвитер не приемай, освен при двама или трима свидетели.</p>
							<p>20. Ония, които съгрешават, изобличавай пред всички, та и другите да имат страх.</p>
							<p>21. Заклевам те пред Бога, пред Господа Иисуса Христа и пред избраните Ангели, да спазваш това без предубеждение и да не вършиш нищо по пристрастие.</p>
							<p>22. Ръце на никого не възлагай прибързано, нито ставай съучастник на чужди грехове. Пази себе си чист.</p>
							<p>23. Не пий вече само вода, но употребявай и малко вино, поради стомаха си и честите си боледувания.</p>
							<p>24. Греховете на едни човеци са явни и. ги предварят в съд, а на някои отсетне се явяват.</p>
							<p>25. Също и добрите дела са явни; а които не са такива, не могат се утаи.</p>
							<p><strong><a name="6"></a>ГЛАВА 6.</strong></p>
							<p>1. Ония, които са под робско иго, да считат господарите си достойни за всякаква почест, за да се не хули името Божие и учението.</p>
							<p>2. Ония пък, които имат господари повярвали, да се не отнасят към тях небрежно, задето са братя, а с по-голямо усърдие да им слугуват, понеже тия, които получават техните услуги, са верни и възлюбени. Тъй поучавай и увещавай.</p>
							<p>3. Който поучава инак и не върви по здравите думи на Господа нашего Иисуса Христа и по учението за благочестие,</p>
							<p>4. той е помрачен от гордост, нищо не знае и е болен за празни разисквания и словопрения, от които произлизат завист, разпри, хули, лукави подозрения,</p>
							<p>5. зловредни препирни между човеци, които имат развратен ум, лишени са от истината и мислят, че благочестието служи за печалба. Бягай от такива.</p>
							<p>6. Голяма печалба е да бъде човек благочестив и доволен от себе си.</p>
							<p>7. Понеже нищо не сме донесли на света, явно е, че не можем и нищо да изнесем.</p>
							<p>8. Като имаме прехрана и облекло, нека с това бъдем доволни.</p>
							<p>9. А ония, които искат да се обогатяват, падат в изкушение, в примка и в много безразсъдни и вредни похоти, които потопяват човеците в провала и погибел.</p>
							<p>10. Защото корен на всички злини с сребролюбието, на което предавайки се, някои се отклониха от вярата и си навлякоха много мъки.</p>
							<p>11. Но ти, човече Божий, бягай от тия неща и стреми се към правда, благочестие, вяра, любов, търпение и кротост.</p>
							<p>12. Подвизавай се с добрия подвиг на вярата: дръж се о вечния живот, за който ти биде и повикан и изповяда доброто изповедание пред много свидетели.</p>
							<p>13. Наръчвам ти пред Бога, Който всичко животвори, и пред Христа Иисуса, Който засвидетелствува доброто изповедание пред Понтия Пилата,</p>
							<p>14. да спазиш заповедта чиста, безукорна, дори до явяването на Господа нашего Иисуса Христа,</p>
							<p>15. което, кога му дойде време, ще открие блажения и едничък Властител, Цар на царете и Господар на господаруващите,</p>
							<p>16. Който е едничък безсмъртен и живее в непристъпна светлина. Когото никой от човеците не е видял, нито може да види. Нему чест и владичество вовеки. Амин.</p>
							<p>17. Наръчвай на богатите в тоя свят, да не мислят високо за себе си, нито да се надяват на непостоянното богатство, а на живия Бог, Който ни дава всичко в изобилие за наслада;</p>
							<p>18. да вършат добро, да богатеят с добри дела, да бъдат щедри и общителни,</p>
							<p>19. като по този начин си събират съкровище - добра основа за бъдещето, за да постигнат вечен живот.</p>
							<p>20. О, Тимотее! пази онова, що ти е предадено, и се отвърщай от скверното празнодумство и от възраженията на лъжовната наука,</p>
							<p>21. с която, като се занимават, някои се отклониха от вярата. Благодатта да бъде с тебе. Амин.</p>

						</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
