<!DOCTYPE html>
<html lang="bg">
	<head>
		<meta charset="UTF-8"/>
		<meta name="viewport" content="width=device-width, initial-scale=1.0"/>
		<title>25. Послание на св. ап. Павла до Филимона</title>
	</head>
	<body>
		<div class="container" style="--line-height: 1.6em; --letter-spacing: -0.03em; --word-spacing: -0.05em; --text-alignment: start; --block-img-margin-right: unset; --block-img-margin-left: unset;" lang="bg" dir="ltr">
			<div class="header reader-header reader-show-element">
				<a class="domain reader-domain" href="https://bg-patriarshia.bg/bible-new-testament-10">bg-patriarshia.bg</a>
				<div class="domain-border"></div>
				<h1 class="reader-title">25. Послание на св. ап. Павла до Филимона</h1>
				<div class="credits reader-credits"></div>
				<div class="meta-data">
					<div class="reader-estimated-time" data-l10n-args="{&quot;range&quot;:&quot;11–14&quot;,&quot;rangePlural&quot;:&quot;other&quot;}" data-l10n-id="about-reader-estimated-read-time" dir="ltr">1 minute</div>
				</div>
			</div>

			<hr>

			<div class="content">
				<div class="moz-reader-content reader-show-element"><div id="readability-page-1" class="page"><div>
							<p><strong>Глава: <a href="#1">1</a></strong></p>
							<p><strong><a name="1"></a>ГЛАВА 1.</strong></p>
							<p>1. Павел, окованик Иисус Христов, и брат Тимотей, - до възлюбения Филимона, наш сътрудник,</p>
							<p>2. и до Апфия, възлюбена сестра, и до Архипа, наш съратник, и до домашната ти църква:</p>
							<p>3. благодат вам и мир от Бога Отца нашего и от Господа Иисуса Христа.</p>
							<p>4. Благодаря на моя Бог винаги, кога те споменувам в молитвите си,</p>
							<p>5. понеже слушам за твоята любов и вяра, която имаш към Господа Иисуса и към всички светии,</p>
							<p>6. и моля, щото общността на твоята вяра с нашата да се покаже на дело в познание на всяко у вас добро в Христа Иисуса.</p>
							<p>7. Защото ние се много радваме и утешаваме поради твоята любов, брате, понеже чрез тебе се успокоиха сърцата на светиите.</p>
							<p>8. Затова, макар че имам голямо в Христа дръзновение да ти заповядвам, каквото трябва,</p>
							<p>9. все пак от любов към тебе, моля те аз, какъвто съм старец Павел, а сега и окованик Иисус Христов,</p>
							<p>10. моля те за моето чедо Онисима, когото родих в оковите си:</p>
							<p>11. той някога беше непотребен за тебе, а сега е потребен тебе и мене,и го пращам назад;</p>
							<p>12. а ти го приеми като мое сърце.</p>
							<p>13. Аз исках да го задържа при мене си, за да ми служи вместо тебе в оковите за благовестието;</p>
							<p>14. ала без твое съгласие не исках нищо да извърша, за да бъде твоята добрина не като по принуждение, а доброволна.</p>
							<p>15. Защото, може би, той заради това се отлъчи за малко време от тебе, за да го приемеш завинаги,</p>
							<p>16. не вече като роб, а по-горе от роб, като брат възлюбен, твърде много за мене, а още повече за тебе - и по плът, и в Господа.</p>
							<p>17. И тъй, ако ме имат за съучастник, приеми го като мене.</p>
							<p>18. Ако пък с нещо те е обидил, или ти е длъжен, мини това на моя сметка.</p>
							<p>19. Аз, Павел, написах с ръката си: аз ще заплатя, за да ти не кажа, че ти и самичък цял си ми длъжен.</p>
							<p>20. Да, брате, дано да получа от тебе в Господа, което прося: успокой сърцето ми в Господа.</p>
							<p>21. Убеден в твоята послушност, писах ти, знаейки, че ще направиш и повече, отколкото казвам.</p>
							<p>22. А с това заедно приготви ми подслон; защото се надявам, че с вашите молитви ще ви бъда подарен.</p>
							<p>23. Поздравява те Епафрас, моят съпленник за Христа Иисуса, Марко, Аристарх, Димас, Лука - мои сътрудници.</p>
							<p>24. Благодатта на Господа нашего Иисуса Христа да бъде с вашия дух. Амин.</p>
				</div></div></div>
			</div>

			<div>
				<div class="reader-message"></div>
			</div>
			<div aria-owns="toolbar"></div>
		</div>
	</body>
</html>
